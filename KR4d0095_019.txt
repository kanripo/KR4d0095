# -*- mode: mandoku-view; -*-
#+TITLE: 石門文字禪
#+DATE: 2015-08-24 23:54:08.030310
#+PROPERTY: ID KR4d0095
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0095_WYG_019-1a>¶
欽定四庫全書¶
　石門文字禪巻十九　　　宋　釋覺範　撰¶
　　贊¶
　　　小字華嚴經賛(并序/)¶
蜂房扵梁間以漆液固其蔕鵲巢扵木末累百日而後¶
成彼曽何知而經營之妙積累之功若習藝之神盖其¶
靈眀廓徹不思議之力雖昧劣飛揺之中而具足成就¶
弗差毫末况首出萬物應物而能言者乎昔有梵僧来¶
<pb:KR4d0095_WYG_019-1b>¶
自五天見晉宫闕崇麗歎曰是與忉利天何異但彼道¶
力所成而此直業力耳余竊笑之是安知我此妙力出¶
生太虚容受寰宇曽何天上人間樓觀之足云哉道人¶
栖公憫世廹隘就其所欲書大方廣佛華嚴經扵方冊¶
中其輕妙可以一掌置開編蠕蠕如行螘熟視之其横¶
斜曲直重交反仄曲盡其妙不啻如擘窠大書觀者塡¶
門歎未曽有余欲稱賛是無作之功乃説偈曰¶
我聞尊者龍勝師應供曽入娑竭海龍宫㣲塵妙章句¶
<pb:KR4d0095_WYG_019-2a>¶
目所一瞥輙能誦流扵五天及震旦為熱惱中甘露門¶
唯道人棲出其後願力猛利思精特能扵方策紙墨間¶
書此大經十萬偈誦扵蝸舍巢菴中了然如在龍宫見¶
觀者種性有差别愛慕皆生殊異想要當諦觀一塵中¶
亦有無邉妙經巻昔有智人破此塵十方世界一切説¶
以名塵故非斷空而可破故非實有了此兩宗妙法門¶
亦攝一切契經海譬如困卧俄頃際夢中所厯更千載¶
乃知一念圎古今眞實際中法如是一微塵妙不可測¶
<pb:KR4d0095_WYG_019-2b>¶
當知一一塵亦然譬如天帝網眀珠珠體瑩然俱照徹¶
一珠具足諸網珠一一珠中同徧入我今以此金剛句¶
壊滅彼衆下劣想使悟塵中含此經奚方策中乃驚異¶
咨爾山君河樹神各各當憶本願力要當勇猛勤守䕶¶
勿令邪念輙蠧侵毗藍風吹須彌盧劫火焚燒大千界¶
為攤此經一切處使其涼曝各得所我此現前佛子等¶
作是觀者名正觀稽首十方調御師刹刹塵塵為作證¶
　　　小字金剛經賛(并序/)¶
<pb:KR4d0095_WYG_019-3a>¶
瓊上人以飽霜兔毫數莖束為茟其鋭如麥芒臨紙運¶
肘快等風雨書金剛般若經扵兼寸環輪中望之團團¶
如珠在薄霧間即而視之其行如人挽髪作煙鬟自非¶
思力精㣲何以臻此哉為之賛曰¶
昔有佛子根猛利能觀空性則是色欲顯空色不思議¶
仰空書此金剛句至今風雨被原野諸樵牧者集其下¶
乃知肉眼不能見譬如水中有鹽味唯道人瓊思精竒¶
能觀色性即是空視此纎管大如椽揮翰如行九軌道¶
<pb:KR4d0095_WYG_019-3b>¶
故扵兼寸環中備足廣大言説身世人可見不可讀譬¶
如嬰兒親崖蜜我扵此經能證入初中後善三法門忽¶
然落筆如建瓴不復現行生倒想由色空觀入諸境奏¶
刀肯綮無全牛盡持此法施羣生甚㣲細智願同證¶
　　　臨川寳應寺塔光賛¶
維寳應寺律師寳覺大士慕寂修大殿之崇成妙天下¶
之壯麗有光夜現于塔萬衆為之作禮光雖不言而意¶
傳盖旌功徳之殊異客疑余之言曰光不言則是光嘗¶
<pb:KR4d0095_WYG_019-4a>¶
言塔意傳則是塔有意寧有是理余曰佛以光為舌説¶
華嚴之法門又以塔為耳聽法華之妙義所以眀根塵¶
之同源而情與無情之不二也嗟衆生之顛倒分色身¶
之臭味茍返流而證真遺六用而俱棄非特塔光而已¶
一切諸法皆如是故葵藿向日而囬旋磁石與鍼而冥¶
契空桑能孕賢聖山嶽觧呼萬嵗夫豈不然哉客曰塔¶
廟之在震旦者不知其㡬胡為皆無光見而此塔獨爾¶
耶扵是甘露滅笑曰譬月之在天影落衆水水濁則月¶
<pb:KR4d0095_WYG_019-4b>¶
隠水澄則月現月故常眀而以水之濁清故見不見爾¶
吾以是知此邦民信心清浄所以致此竒瑞我作賛辭¶
非止見聞随喜又以為翰墨之㳺戲也¶
　　　東坡畫應身彌勒賛(并序/)¶
東坡居士㳺戲翰墨作大佛事如春形容藻飾萬像又¶
為無聲之語致此大士扵幅紙之間筆法竒古遂妙天¶
下殆希世之珍瑞圗之寳相傳始作以寄少㳺卿上人¶
得扵少㳺之家二老流落萬里而妙觀逸想寄寓如此¶
<pb:KR4d0095_WYG_019-5a>¶
可以想見其為人余還自海外見扵湘西謹拜手稽首¶
為之賛曰¶
唯老東坡秀氣如春㳺戲翰墨撾雷翻雲偶寄逸想幻¶
此沙門了無一事荷囊如奔憨腮皤腹行若不聞衆生¶
狂迷以利欲昏如一器中閙萬虻蚊吾未暇度駝卧猿¶
蹲傲睨一世随處乾坤¶
　　　出檀衣賛二首¶
古佛身上衣佛佛相付授慈母愛兒心鍼鍼自成就是¶
<pb:KR4d0095_WYG_019-5b>¶
故吾䨇峯自少至白首䕶惜如鏡奩一塵不敢受何以¶
出檀名此時無别慮如持油鉢行如躡獨木渡永懐毗¶
尼藏一旦成萬古紛紛五羣衆来觀亦頂禮平時放逸¶
心化作額間泚將見衣匣前泚流似江水咨爾淮山神¶
守䕶當奉職無使塵涴侵無使雲潤濕諦觀不敢瞬心¶
折三歎息¶
此出檀衣慈母授我不敢手撲矧敢覆卧五十餘年儼¶
臨清衆寒暑不易盡形受用師後當知商那和老扵母¶
<pb:KR4d0095_WYG_019-6a>¶
腹中披九枝草¶
　　　傳衣閣賛¶
達磨信衣轉相傳付四傳至今今以付汝受授惟艱命¶
如懸絮法徧沙界此衣乃住想見峯前父子相語唯僧¶
行月以閣其處坐令朱欄環遶雲雨¶
　　　栽松道者真身賛¶
生死變滅如漚在海無有處所浩然茫昧而此老人㳺¶
戲自在出死入生初無限礙譬如壯士脱袍著鎧令鎧¶
<pb:KR4d0095_WYG_019-6b>¶
與袍儼然相對是故山中兩身俱在凡夫衆生為眼所¶
盖為抉其膜使生光彩¶
　　　定身巖賛¶
淮山深處容我卓錫樹下經行巖間宴寂六十餘年脇¶
不至席天子三詔掉頭不應知不可致南向加敬山揺¶
海驚天空地逈後代兒孫則反扵是如乳中蟲貪嗜世¶
味我尋其迹為隕涕淚¶
　　　五祖慈覺賛¶
<pb:KR4d0095_WYG_019-7a>¶
龍湖山上霹靂馬駒潭畔門庭千聖莫能窺測十地望¶
崖震驚霜露果熟推出白蓮峯下芬馨不受聲名控勒¶
逸群勝氣英靈試問是何宗㫖東山雲霞空青海堂室¶
中神穎汾陽直下雲仍¶
　　　癩可賛¶
父伯固兄養直父超絶兄豪逸家世風流稱苐一二祖¶
名三祖疾名是虚疾是實詩成舌頭翻霹靂¶
　　　醉僧賛¶
<pb:KR4d0095_WYG_019-7b>¶
我愛龍眠老居士筆端談笑了萬事君看一時拈破茟¶
畫作醉僧醒時意此是沙門絶妙門不妨随處有乾坤¶
瞢騰流涎枕臂卧破柱疾雷殊不聞¶
　　　石霜普照珂禪師賛¶
漆瞳照座骨相巉巖横拈麈拂寒擁雲衫五住名刹道¶
振湘南是誰之子親見雲庵¶
　　　踈山仁禪師賛(并序/)¶
古老衲住山多託物寓意既自㳺戲亦欲悟人如紫胡¶
<pb:KR4d0095_WYG_019-8a>¶
之畜犬道吾之巫衣端笏獨雪峯歸宗西院皆握木蛇¶
故雪峯寄西院偈云夲色住山人且無刀斧痕余元符¶
間至踈山見仁禪師畫像亦握木蛇嘗有問者曰和尚¶
手中是什麽物答曰是曺家女因歎其孤韻超㧞能清¶
涼熱惱為作賛曰¶
三支習氣其毒熾然熏烝識心盤屈糾纒衆生不眀横¶
生疑怖忽然見之輙自驚仆空花世間夲離生滅廓然¶
十方露其窘宂唯矬師叔是大幻師與奪萬法自在娱¶
<pb:KR4d0095_WYG_019-8b>¶
嬉乃知大千皆公戲具手中木蛇是曹家女¶
　　　汾陽昭禪師真賛¶
維摩杜口釋迦饒舌動容顧瞻非黙非説雖宣一字不¶
露㸃墨稽首汾陽千聖同轍¶
　　　翆巖真禪師真賛¶
我方涇渭同流笑中軟頑滑頭為君人境俱奪閙裏白¶
拈巧偷如水洗水相樓打樓從来脱略無窠臼接得南¶
泉嗣趙州¶
<pb:KR4d0095_WYG_019-9a>¶
　　　慈眀禪師眞賛(并序/)¶
鍾山僧逺庵居五十年而二十年掬㵎而飲長安窺基¶
三車随行而一車酒胾逍遥羅什口析妙義而畜靡嫚¶
之倩曰吾有欲障清凉澄觀已任大教而畏五色糞且¶
以十願律身是四比邱者舉人類精竒風流相映何其¶
制行乃爾相戾耶盖知其所同者道所不同者迹故其¶
所履正權異救時存道皆非茍然使其無權時之智則¶
教之延逺要未可必也傳曰神而眀之存乎其人非特¶
<pb:KR4d0095_WYG_019-9b>¶
為教者為然則傅大士其悲智所施亦然也故吾慈眀¶
禪師汾陽昭之嗣黄龍南之師南之玉立有清凉之風¶
昭之精嚴挺鍾山之操而公獨平等逆順嬉戲垢汚甚¶
扵基什而其道能支臨濟與日月争光真不纒凡聖超¶
然不測人也自公化去六十年而余始至其廬拜其塔¶
瞻其像稽首為之賛曰¶
緣生諸法名體絶如空字身水魚迹是無相門緣寂宗¶
一切智智差别海公扵是中如法船汎然出沒無所畏¶
<pb:KR4d0095_WYG_019-10a>¶
使諸㳺者心泰定種種驚怖成虛空平生神兵䨇不借¶
𤣥機不動萬象驚而公宴坐不言中諸有求心如古井¶
鈍根阿師終聽瑩法味迷醉如惺惺矍然奮迅為一戲¶
句裏眀人揳出揳紫金鎻骨眠空山吁嗟音容不可覿¶
當知其聲如雷霆稽首慈眀常出現¶
　　　郴州乾眀進和尚舍利賛(并序/)¶
余觀崇進和尚舍利扵南嶽福嚴寺炷香臨盤以箸㸃¶
之随箸而升如露之將零投于脆缾彷佯而行如魚之¶
<pb:KR4d0095_WYG_019-10b>¶
在淵又觀其畫像方頤揕口神情静深若不可犯干者¶
門弟子恵覺謂余言吾師衡陽伍氏子早依南臺正悟¶
然禪師落髪焉受具㳺方餘三十年所至以荷衆稱福¶
嚴長老保宗新其寺殿閣宏壯妙天下師實董其事郴¶
州以乾眀寺命師居之而弗演法或問之曰我第與衲¶
子作粥飯主人耳其敢荷此事而天姿直亮寡言笑道¶
具余不置一錢牧衆以公攝物以慈以故道俗歸之如¶
雲退客香山元符三年五月十二日順寂夀七十有七¶
<pb:KR4d0095_WYG_019-11a>¶
臘五十有五臨終謂衆曰我即死達旦便當火之以灰¶
投江中勿稽留也魔事將戲汝曹矣言訖而寂衆不忍¶
留兩夕梵唄郡吏遽至責以慢禮悉拘系其衆因相視¶
驚異魔事之言有徴也茶毗之日天地清眀燼餘得舍¶
利甚多觀者争分之至漬汰所焚之地有得之者筠谿¶
曰生有志行神化不亂可也火風壊滅殊異發生可也¶
而一官吏至乃能前知豈偶然也哉乾眀所養至此弟¶
子又能事之如生久而不㤀有古髙僧之風為之賛曰¶
<pb:KR4d0095_WYG_019-11b>¶
李廣射虎石為之穿耿恭祝井涸為之泉忠孝所致如¶
響答焉公亦何為飢飡困眠人初莫測公豈自言戲為¶
火浴朽者眀鮮舍利粲粲玉碎珠圎乃至所養盖其云¶
全天全之妙非麤不傳如春在花如意在絃嗤嗤横目¶
氣凌雲天死未及寒化為腥膻矧投于火不作腥煙安¶
有萬手收此精堅維徳之一垔所拳拳死生之大卒莫¶
能遷公初設心唯此是専不祈人知人趨如川終必有¶
驗理之固然我作賛詞豐碑以鐫¶
<pb:KR4d0095_WYG_019-12a>¶
　　　南嶽彌陁和尚賛¶
與之食則食與之衣則衣無衣衣木葉無食食土泥為¶
人汲樵牧僅存骨與皮其道不可致天子南向師出家¶
有如子我亦著伽棃¶
　　　宣律師賛(并序/)¶
余㳺縂持寺基大師以宣律師像為示旁有多聞天王¶
太子上足𤣥暢唐咸通三年筆也基求賛賛曰¶
此毘尼藏三世完堅願王手封欵識具全死生之烈不¶
<pb:KR4d0095_WYG_019-12b>¶
能變遷何以至之正知則然何人逸想以筆墨傳跏趺¶
俯視頽然深淵天神䕶持弟子敬䖍我拜稽首淚滴九¶
泉法道凌夷障雲葢纒乃扵是時瞻此釋天¶
　　　嵩禪師賛¶
歐陽之學師宗扵世其徒喧闐攻我以喙童首儒林氣¶
索力屈公扵是時粹然一出天縦之辯武庫縱横璜璣¶
捍我如䕶目睛義如串肉理如析薪一時名譽聳動縉¶
紳世尊舉身毛孔俱笑如公語言筆下皆妙六物不壊¶
<pb:KR4d0095_WYG_019-13a>¶
未易致詰豈其踐履眀驗之力宗教之衰河壊山摧冠¶
巾緇衲其寒如灰拂拭塵翳見氷雪容拜起而喟涕落¶
無從¶
　　　雲庵和尚賛三首(并序/)¶
雲庵出黄龍之門為臨濟九世孫種性殊勝契悟廣大¶
指示心要辯如曺谿决擇教乗論如棗柏作為偈句辭¶
如寳公履踐眀驗精如永嘉退居雲菴時已七十餘幻¶
滅都盡恵光渾圎可以想見其遺風餘烈門人徳洪謹¶
<pb:KR4d0095_WYG_019-13b>¶
拜手稽首為之賛曰¶
扵自住境見與見緣如夢能所如蜜中邉帷具正眼入¶
此三昧如妙蓮華出緣生海祖師活意如来宻機成就¶
衆生如鵾鵬飛使其自化不由他悟秀出叢林光于佛¶
祖趨滅陕右誕生江南暗中五色天下雲庵¶
槁容而毳衣殆不逾於中人而於祖道顛危之秋勃然而中興¶
知我亦何幸自幼及壯出入其户庭俯仰其藩籬而其道¶
徳之精華未能略窺其毫㣲譬如戴天履地於終日而¶
<pb:KR4d0095_WYG_019-14a>¶
其髙眀深厚所不能知惟聞孔子之歿一百年而生孟¶
子釋迦之寂二千嵗而有禪師拜手稽首堂堂乎三界¶
之依者耶¶
三𤣥銓量設選佛科邪師壊之付授外訛以䧟虎機擊¶
其頽波不動聲氣怖走天魔¶
　　　潜庵源禪師真賛一首¶
十年積翠侍立學得眼横鼻直平生氣壓叢林問著左¶
科背聽一庵深藏霹靂舌従教萬象自分説百非四句¶
<pb:KR4d0095_WYG_019-14b>¶
無處蹲孤風照人衆星月¶
　　　僧求潜庵賛¶
徳臘俱難及一庵江寺隈敢稱少室後親見老南来鬢¶
雪殘零盡心花爛熳開若言只這是九尾似黄能¶
　　　㳺龍山斷際院潜庵常居之有小僧乞賛戲書¶
　　　　其上¶
趙州只有一箇齒潜庵一個恐不趐雖然下下都咬著¶
鹹酸自分鹽醋味龍興古寺曽閉門斷際雲孫第十世¶
<pb:KR4d0095_WYG_019-15a>¶
勸人莫信馬大師一口吸盡西江水¶
　　　靈源清禪師賛五首¶
辯如𤣥沙有邉幅韻如睦州出風骨黙然而説心自昭¶
八荒光眀寄毛粟獨立南榮山嶽峻臨濟欲傾不敢覆¶
笑横玉麈氣如春一堂□冷天魔哭¶
衲子無處摸索畫師茟茟畫著山僧醉眼難慿付與衆¶
人彈駁似則打殺靈源不似㡠子燒却¶
魔外如驚濤大願真砥柱生與海衆同沒與海衆處兀¶
<pb:KR4d0095_WYG_019-15b>¶
然引帶笑不言従教大地山河語¶
風度凝逺杳然靖深如春在花如意在琴雖甚昭著莫¶
可追尋蹶起臨濟如磁石針¶
披衣肯来奔百川而地喘袖手歸去碧一天而電收閉¶
門無個事兀坐青兩眸喝月倒行前日令呼山入坐上¶
簾鈎¶
　　　雲葢智禪師賛¶
洞徹汪洋髙眀廣大如天盖空如月出海宴坐一室不¶
<pb:KR4d0095_WYG_019-16a>¶
動客介而使衲子望崖而退此其整臨濟頽綱之大槩¶
也至扵不得已而有言則若邵平𤓰甜而根蔕苦羅生¶
隠身而露衣帶欲得靈妙常令不暗復不昧此余見之¶
而必再拜也¶
　　　雲葢生日三月初七報慈僧持真求賛¶
平生脊骨生鐵鑄就關門理鉏揎起兩手禪者見之立¶
不敢久問未及答已欲返走如老黄龍機鋒如英邵武¶
(闕/)叟如雪峯之嶮如百丈之夀末後報慈寺中笑中打¶
<pb:KR4d0095_WYG_019-16b>¶
箇筋斗試問是何宗㫖代云合取狗口¶
　　　黄龍草堂清禪師賛¶
黄覺晚子死心季弟住黄龍山為十二世青春無背面¶
空花有根蔕欲識晦堂背觸拳寒到黄河凍連底¶
　　　香城瑛禪師賛¶
黄龍三關初豈拒人見者佇思剰却法身祐公掉臂直¶
(闕/)悦公追之絶塵維瑛實兩公之後觀其滿腹精神木¶
牀足折續之以薪則三十年後當令天下聞之甚富見¶
<pb:KR4d0095_WYG_019-17a>¶
之甚貧也¶
　　　龍城智公真賛¶
奉持毗尼珪璧無玷研味般若金剛有熖有萬其衆感¶
以無心如象牙雷如磁石針住持此山垂三十白殿閣¶
化成兒孫戢戢髙眀廣大不可形容稽首寄老後身寳¶
公¶
　　　石頭志庵主賛¶
自住石頭老無氣力一囬上山一囬氣急禪流相見問¶
<pb:KR4d0095_WYG_019-17b>¶
宗風一日兩度鉢盂濕¶
　　　華藥英禪師賛¶
以鐵作喙名無有雙老住囬雁道冠湘江神機之妙如¶
鐘在撞為功徳林為精進幢不動聲氣天魔自䧏懐我¶
雲庵黄龍的嗣説法如雲縦横放肆孰知此老膽氣相¶
似大法付授良亦在此是名關西克家之子¶
　　　寳峰凖禪師賛¶
洞庭無葢虚空有口歩水東山藏身北斗石門壁立萬¶
<pb:KR4d0095_WYG_019-18a>¶
仭踞地一聲哮吼驚得四序囘旋喝下須彌倒走是謂¶
湛堂老人不落威音之後¶
　　　芙蓉揩禪師賛¶
望之翛然氷枯而天粹即之淵然雲閑而水止意坐石¶
而情無住著故杖痩藤而欲起人言即俗復即真出塵¶
之相加冠巾非因引法忤聖主我宗僧俗兩不存五位¶
正宗將仆地以手挈之閲人世屹然萬仞捍狂瀾荷負¶
大法當如是紛紛鄙夫拜公像譬如螻螘見龍象驚魂¶
<pb:KR4d0095_WYG_019-18b>¶
已化千㣲塵豈特形容先沮䘮火刀直裰誰得之醉李¶
故時捕魚師嶺梅已熟莫咬破核子乞與寧馨兒¶
　　　妙髙仁禪師賛¶
春風入其肺肝秋色潄其毛骨名飛縉紳之間身卧雲¶
泉之窟嶽頂鳳之真子僧中龍之的孫吹徹風前無孔¶
笛露香和月落紛紛¶
　　　道林枯木成禪師賛¶
揚廣山頭種性雷衡洞裏根苗法雲眀暗體露道林知¶
<pb:KR4d0095_WYG_019-19a>¶
見香飄試問春風吹不起何如黄河凍連底十分似九¶
不欲全一身兩號只這是大千戲以一塵攝又譬此塵¶
取空劫置扵掌間剔突圞撾鼓升堂普請看¶
　　　佛印璵禪師賛¶
臨濟正宗有楊歧㑹化四十年叢林精彩唯端精神辯¶
博無礙克肖其家溈仰猶在後出舒勤骨面氣槩始自¶
太平遂㳺智海如法中龍㳺戲三昧璵也其後斫額前¶
輩要識當年栗棘蓬白藕火中香不改¶
<pb:KR4d0095_WYG_019-19b>¶
　　　溈山軾禪師賛¶
天骨巖巖美髯玉頬氷雪在躬霹靂為舌軒昻萬僧衆¶
星中月視其心胸山包海容大溈小興振其家風叢林¶
百世見者肅恭¶
　　　報慈宣祕禪師賛¶
二百員衲子領袖三十年叢林耆舊所至樓閣森然自¶
然眷屬成就諸方度脚買鞵報慈就身剪裁莫嫌此老¶
無巴鼻曽見西堂古佛来¶
<pb:KR4d0095_WYG_019-20a>¶
　　　臨平慧禪師賛二首¶
釘空露痕迹補雲留罅隙目機銖兩中思慮所不及象¶
王卓立囬旋師子翻身跳躑眼光常葢人天對面識與¶
不識識則火外有熱不識則水中無濕劈破雲門一字¶
關個中乾燥如瓊液¶
㘞氣秋腴雪秀目椹口其骨臨濟其髄雪竇袖手儼然¶
不落滲漏一千龍象之冠七世雲門之後君看一句當¶
機笑中脱略窠臼¶
<pb:KR4d0095_WYG_019-20b>¶
　　　上藍忠禪師賛¶
一法能知一切法應機全不差毫髪如是知見如是觧¶
扵一切法中對待平生脊梁硬如鐵衲僧尋思心智絶¶
城中一室冷如冰篆煙滅盡灰如雪¶
　　　雙峰演禪師賛¶
三關洞開無鏁扄汝自艱難起戰兢師過此關悉閒暇¶
掉臂徑趨呼不譍如春消氷自渙釋如鯤化鵬誰使令¶
歸来笑搭出檀服依舊淮山千萬青¶
<pb:KR4d0095_WYG_019-21a>¶
　　　雲庵和尚舍利賛(并序/)¶
政和七年五月戊申法侣集于寂音堂佛鑑大師浄因¶
以小玉瓶跪注于盤鎗然有聲璀璨五色謂余曰此汝¶
師舍利也扵是矍然再拜悚觀小大如米豆瑩明净圎¶
然其色多如玉者因嘗親見其火浴道俗觀者數千人¶
皆得之哀慕之聲震山谷後月餘兒稚汰其灰猶有舊¶
者自近世南州大士之化其靈驗竒瑞彰大殊異如雲¶
庵者以一二數嗚呼尚忍言之將畢世䕶持作随身叢¶
<pb:KR4d0095_WYG_019-21b>¶
林依歸老則求有道而能文者銘之藏名山使後世知¶
臨濟九世之孫傑大偉竒如此因之志可佳也門人徳¶
洪謹再拜稽首為之賛曰¶
是身夢境一塵垢分叚苦業所成就折旋俯仰誰使之¶
皆汝一念顛倒想若言此身非念倫云何想中可傳令¶
乃知妄想融通趣如露如幻如雲影念清浄則身光明¶
念雜想則身垢穢君看火力初無情聖凡偽眞俱發夢¶
雲庵偏得老南道粹然一出支臨濟平生慈悲喜捨力¶
<pb:KR4d0095_WYG_019-22a>¶
及樂説辯智慧光大願所熏精進幢上契佛祖超情見¶
至妙要非麤不傳憫世狹劣示小者稽首作賛示同學¶
千載叢林有耿光¶
　　　死心禪師舍利贊(并序/)¶
余不識禪師靈源以為法門畏友山谷以為禪林竒秀¶
以靈源山谷之慎許可而詩詞禪偈相多如是則叢林¶
未識未見者何敢疑哉雅上座出舍利為示謹為之贊¶
以結他日法㑹歡喜之緣贊曰¶
<pb:KR4d0095_WYG_019-22b>¶
地水火風動暖堅濕是中何從出此堅實盖衆生心引¶
大法力化為光眀圎粹五色稽首死心罵人老賊¶
　　　寂音自贊四首¶
竄朱崖軍而生還遭黄茒瘴而復活陷於采石而不死囚¶
於并門而自脱夜行有披袖神光露卧醉壓糟醇濁魔¶
外熟視之無如之何佛祖不得已與之酬酢兩眼入鬢¶
頭髼鬆手中木蛇毒如藥¶
三𤣥綱宗壁立崔嵬攀緣路絶熱惱心灰如化鯤鵬不¶
<pb:KR4d0095_WYG_019-23a>¶
借風雷盖自化耳寧有法哉汾陽此祕寂音掲開手提¶
大千毫端往来¶
不似成背似其成觸随汝顛倒直中有曲抛在言前剔¶
鶻崙擬議令渠總滅門平生活計無窖子真是汾陽五¶
世孫¶
随緣放曠索爾虚閑未埋白骨且看青山¶
　　　毛女贊(并序/)¶
毛女者秦始皇宫嬪也二世時逃入華山遂得道季子¶
<pb:KR4d0095_WYG_019-23b>¶
圗之書室請余為之贊贊曰¶
不嗅梨花而撚紫芝不穿雲袖而披槲衣何以風神洞¶
如冰雪使人見之眼寒心折如麝有香以缶覆焉透塵¶
透風種性則然又如煙雨過孤山宅扵荒寒中㣲見春¶
色圗之壁間是眞過秦季子好徳白髪日新¶
　　　唐李侍中畫像贊¶
余觀李侍中秀骨開張英氣横逸想見蔡州雪晚縛呉¶
元濟時公平元濟如舉捶逐䑕無難事唯不殺用李祐¶
<pb:KR4d0095_WYG_019-24a>¶
鞬櫜見裴度使市不改肆如乃翁此公之所養真足以¶
卓絶有唐之名將矣嗚呼賢哉¶
　　　解空居士贊¶
空若不解即是斷空觧若不空即是法執是故居士獨¶
號解空窠臼不立凡聖豈存是誰宗㫖臨濟仍雲¶
　　　東坡居士贊¶
家孝友以為鄉塾道徳以為基横忠義之勁氣吐剛方¶
之談辭視閻浮其一漚而寄夢境扵儋耳開胷次之八¶
<pb:KR4d0095_WYG_019-24b>¶
荒而露幻影如蛾眉此其大凡也屬熙豐之勃興追舜¶
禹之有為常一出而事悞則袖手悠然而去之如鳳如¶
麟而瑞冠一世非雷非霆而名震四夷造禆販之中傷¶
嗟妒忌之何知方其茹拳而㣲醉以翰墨為娯嬉則倒¶
用祖師之印檄萬古而疾馳如河漢之流無有窮極如¶
煙雲之出無有定姿欲錄之以藏則懼六丁之竊取要¶
當以日月為字而天為碑可乎¶
　　　山谷老人贊¶
<pb:KR4d0095_WYG_019-25a>¶
葢九州以醉眼而其氣如神藻萬物以妙語而應手生¶
春排黄龍之三關則凡聖之情不敢呵止竪寳覺之一¶
拳則背觸之意不立鮮陳世波雖怒而難移砥柱之操¶
詩名雖富而不救卓錐之貧情如維摩詰而欠散花之¶
天女心如赤頭璨而著折角之幅巾豈平章佛法之宰¶
相乃檀越叢林之韻人也耶¶
　　　華嚴居士贊¶
徧界難藏而應緣震旦通身是眼而現形宰官粲如景¶
<pb:KR4d0095_WYG_019-25b>¶
星矯如翔鸞販夫竈婦欣聞悦觀醫國法門筆端三昧¶
奮迅出入逰戲自在居然不容世議廹隘夢㳺海南御¶
風騎氣覺来浙東有口如耳且置是事聊觀其一戲以¶
稱性印印毛印海光生佛僧沮却魔外惟我可與此道¶
人逰乎大華嚴毗盧法界也¶
　　　李道夫眞贊¶
眼葢九州韻髙一世儼玉山富貴之豪洗士林寒乞之¶
氣挫萬化扵筆端置八荒扵胸次邁往不屑不可犯干¶
<pb:KR4d0095_WYG_019-26a>¶
意輕邴吉情追謝安軒特秀發乃爾秃巾椹褐婆娑步¶
趨合在玉堂金鑾山澤不可窺測所以納垢汙麒麟不¶
可繫羈所以異犬羊正恐横風月之笛披雲錦之裳騎¶
元氣之背而㳺無何有之鄉¶
　　　蔡元中眞贊¶
徳以退為進謙以後為柄迹以暗而彰麝匿缶而香視¶
夫子之胸次若螻蟻其侯王方罾繳而去之登千仭而¶
翺翔與夫蒼顔槁項論博南策未央者殆各夢而同牀¶
<pb:KR4d0095_WYG_019-26b>¶
乎¶
　　　王宏道舍人贊¶
翛然無累之神見此有道之器韻收一代之風流骨含¶
奕世之富貴節臨事而不奪貌甚威而常喜方其少壯¶
則酒闌説劔横槊賦詩名動塞壘及其倦也則浮沅湘¶
上衡霍盡室行扵山水至扵醉心翰墨傾倒肺懐則有¶
王右轄呉武陵之風味馳至金城而忠欵乃著罷歸玉¶
關而功名自至者皆非壯嵗庸詎知此老人獨不如是¶
<pb:KR4d0095_WYG_019-27a>¶
乎¶
　　　同達道通判贊¶
韻出縉紳秀見眉鬚矯綘闕之風度宜玉堂之步趨有¶
人所盡有無人所當無而乃袖補衮之手而弄雲泉以¶
自娯也余安能探其歸宿獨見扵皮膚葢神扵酌古僻¶
扵譽書求扵古人則謝幼輿王子敬之徒歟¶
　　　韓廉使奉御贊¶
幅巾椹衣杳然深靖坐蘚石牀横玉麈柄松聲度曲笑¶
<pb:KR4d0095_WYG_019-27b>¶
作風聽是故有琴絃索不整人徒見其神和氣平頽然¶
委順至扵垂紳正笏守法奉命則活人之色嚴毅勁正¶
特不受富貴所吞而有山林之韻究其心胸山包海容¶
表裏不隔八窓玲瓏葢逰戲人間之出世扶持洞上之¶
宗風者也¶
　　　毛季子贊¶
季子逸羣矯難控御迹寄黄塵名在紫府觀此風鑑無¶
以為喻但見其清却梅林之風秀等蘭叢之露妙文章¶
<pb:KR4d0095_WYG_019-28a>¶
之吐鳳視功名其破釡我欲醉袖之旁更畫凌波之女¶
使其他日歸道山渡弱水而驂風馭¶
　　　曽逢原待制眞贊¶
冠冕道徳被服文武所臨有聲最宜荆楚果扵去惡發¶
姦破柱為國金湯折衝尊爼廣平南海乖崕西蜀如雪¶
中春和而嚴肅名聞乳兒威被草木能作豐年茂我百¶
榖筆下煙雲胸次丘壑風流餘韻與世酬酢至扵談禪¶
氣壓諸衲戲以法界玩于掌握補衮之線調鼎之手笑¶
<pb:KR4d0095_WYG_019-28b>¶
而不言置之懐袖咨爾邦民再拜稽首潭非久留歸相¶
眀后¶
　　　夢蝶居士贊二首¶
俯看人世一漚起滅失脚来㳺夢入螘穴前身後身獨¶
臨兩境左右見之不雜其影眉目秀發嫩木含春風度¶
凝逺霽月洗雲葉屋花房玉堂金宇我視睨睨渠方栩¶
栩¶
余觀此老神光渾圎道骨粹剛唾零功名眼葢侯王何¶
<pb:KR4d0095_WYG_019-29a>¶
為鬚髪滄浪被此朝章乎豈非如茅容殺雞毛義捧檄¶
但欲致慈母之一笑安知有佳客之在旁也所以袖補¶
天之妙手祕醫國之竒方獨㳺戲扵富貴如蝶棲宿扵¶
花房占百年之閑適寄一夢扵幽香千花百卉金馬玉¶
堂麗風日之醇釅徧雨露之恩光遙増擊而栩栩亦何¶
異一丘一壑之相羊耶¶
　　　潘延之贊¶
毗盧無生之藏震旦有道之器談妙義借身為舌擎¶
<pb:KR4d0095_WYG_019-29b>¶
大千以手為地機鋒不減龎藴而觧文字禪行藏大類¶
孺子而值休眀世舒王强之而不可神考致之而不起¶
此天下士大夫所共聞然公豈止於是而已乎¶
　　　郤子中贊¶
師黄叔度以𡎺太平之基追韓退之以策翰墨之勳故¶
語妙如其渾厚論髙如其精神超然挺特華裾逸羣富¶
貴之氣已如透花之春色功名之志又如欲雨之層雲¶
秃巾折角置之巖石亦不以為屈長劔拄頤圗之凌煙¶
<pb:KR4d0095_WYG_019-30a>¶
亦不以為伸蓋虚以閲世不可得而疎親也耶¶
　　　李運使贊¶
風度凝逺和氣如春緑髪授道精敏絶倫名冠縉紳挺¶
然忠義知國知兵如唐陸䞇頃者天府奉使江南晝錦¶
之榮父老聚觀頓節西州盗發江浙提師百萬蕩其窟¶
穴凱旋而還口不言功但欲使民生於死中重臨南楚¶
化行郡邑如春在花不見痕迹恢躁坦夷易親難㤀眎¶
其胷次山包海藏宜宿玉堂宜在黄閣跬歩可待昻霄¶
<pb:KR4d0095_WYG_019-30b>¶
聳壑長沙之民自懐其私龕此畫像飲食必祠¶
　　　簡縁居士贊¶
言似簡縁公法身有比並不似簡縁公法身有少剰平¶
生赤吉厯兩眼光逈逈捨得大士打門椎掣肘歸去呌¶
不應開箇鋪席在街頭有藥只解醫禪病¶
　　　瓦瓢贊(并序/)¶
南昌西山有異人年三百餘面有孺子之色多往來蒲¶
城弋陽之間童稚呼以為萬公宣和二年重九歿於朝¶
<pb:KR4d0095_WYG_019-31a>¶
奉郎宣驥駿元之家以大甕二口合而葬之後圃十月¶
弟子簡素先生用臨川隱者馬安道之語來發甕但餘¶
瓦瓢弊履而萬公不見蓋尸解也眀年十月簡素客湘¶
西之南臺寺追繹其師之懿行潛徳出此瓢以相示戲¶
為之贊¶
異哉此瓢脩吭矬身弗生𤓰蔓生陶家輪我疑其中藏¶
十洲春昔有列仙雜于市人屋簷懸之自旦及申輙入¶
其中偃仰而卧而樓居者見之膽破遂從之㳺推擠莫¶
<pb:KR4d0095_WYG_019-31b>¶
可挽而同登相向而坐如四老人㑹商山果唯簡素公¶
道貌天容豈其人歟出處略同道山巋然弱水之東何¶
時來歸泠然御風而以此瓢挂之瘦筇我作妙語天葩¶
粲紅¶
　　　許彦周所作墨戲為之贊¶
異哉土蛇登樹而怒怒見脊尾口眼可懼王孫地坐氣¶
讋毛䜿欲去不敢攀枝而顧豐狐行藏心常愧負見之¶
而走敏若脱兔孰能傲然如此老樹與之相親不驚不¶
<pb:KR4d0095_WYG_019-32a>¶
怖問何能爾以無我故酒色海中有萬竒趣不出二種¶
猜疑掉舉蓋無常蛇終不赦汝居士圗之以警未悟覺¶
範一見笑手為拊¶
　¶
　¶
　¶
　¶
　¶
<pb:KR4d0095_WYG_019-32b>¶
　¶
　¶
　¶
　¶
　¶
　¶
　¶
　石門文字禪巻十九¶
