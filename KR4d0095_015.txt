# -*- mode: mandoku-view; -*-
#+TITLE: 石門文字禪
#+DATE: 2015-08-24 23:54:07.953475
#+PROPERTY: ID KR4d0095
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0095_WYG_015-1a>¶
欽定四庫全書¶
　石門文字禪巻十五　　宋　釋覺範　撰¶
　　七言絶句¶
　　　讀古徳傳八首¶
閑房古寺陳尊宿對石談經生法師萬壑松風一軒月¶
冷齋清夜想丰姿¶
石門塚木團雲雨偶愛車輪烟翆深火種刀耕期飽暖¶
問心求法謾追尋¶
<pb:KR4d0095_WYG_015-1b>¶
夜塚髑髏元是水客杯弓影竟非蛇箇中無地容生滅¶
笑把遺編篆縷斜¶
糞火但知黄獨美銀鈎&KR0218;識紫泥新尚無心緒收寒涕¶
豈有工夫問俗人¶
痩行清坐老垂垂栗色伽梨取次披巖壑形骸雖可畫¶
烟霞痼疾不須醫¶
閑中不省嵗月改但見四山青又黄指客却随流水去¶
笑渠世路未全㤀¶
<pb:KR4d0095_WYG_015-2a>¶
車輪峯作碧螺旋不用招邀自滿軒等是世間無用物¶
故宜相對兩㤀言¶
絶知名蹟能妨道正恐師承亦累人問法沙彌莫饒舌¶
百年逆旅要同塵¶
　　　讀法華五首¶
在宅覔車猶是欲出門露坐始無依載行一獸無名字¶
但愛雪山香草肥¶
火宅縦横皆暗弊化城觸處是光明子争狂走欲方熾¶
<pb:KR4d0095_WYG_015-2b>¶
寳所依然念不生¶
塔觧聽經無兩耳佛稱全體有分身寳書讀罷驚清晝¶
葉葉花花縂是春¶
慈和自是山林服知見長凝宴寢香要與如来同止宿¶
却須常拂法空牀¶
阿字義深當自讀般舟行苦與誰行人言成辨湏三世¶
我欲圎成在此生¶
　　　贈誦法華僧¶
<pb:KR4d0095_WYG_015-3a>¶
生存異夢傳書鎮骨冷青蓮出瓦棺試看法華精進力¶
兩翁先已為開端¶
　　　合妙齋二首¶
雨過東南月清亮意行深入碧蘿層露眠不管牛羊踐¶
我是鍾山無事僧¶
未饒拄杖挑山衲差勝袈裟裹草鞋吹面谷風衝虎過¶
歸来松雨撼空齋¶
　　　讀大智度論¶
<pb:KR4d0095_WYG_015-3b>¶
眼不自見寧見物去来不見寧見今萬物只今全體露¶
鏡裏有空無路尋¶
　　　注十明論¶
了知無性滅無明空慧須従戒定生頻呼小玉元無意¶
只要檀郎認得聲¶
　　　汾陽十智同真二首¶
十智同真面目全扵中一智是根源如今要見汾陽老¶
劈破三𤣥作兩邉¶
<pb:KR4d0095_WYG_015-4a>¶
十智同真選佛科汾陽佛法夲無多愛心竭處尋真智¶
面目分明㑹也麽¶
　　　袁州聞東坡歿扵毗陵書精進寺壁三首¶
濁世肯留竟何意玉芙蓉出淤泥中誰謂秋来亦零落¶
病收衰淚泣西風¶
姓名自可磨千古文字收藏付六丁唾霧珠消君勿笑¶
夢囬比物鎮長靈¶
才疎意廣孔文舉身健長貧白樂天一代風流今已矣¶
<pb:KR4d0095_WYG_015-4b>¶
三吴雲水固悠然¶
　　　無盡居士以峡州天寧見邀作此辭免六首¶
吹毛用了急須磨鐵脊師兄舌太多祖佛命根俱截斷¶
笑中驚倒老維摩¶
維摩願力元無盡重見真州宰輔身舌夲雷槌烹佛祖¶
筆端和氣活生民¶
四夷八蠻想風采竈婦乳兒知姓名寄語袖中調鼎手¶
未容扶杖獨經行¶
<pb:KR4d0095_WYG_015-5a>¶
五達衢頭梵刹新著書来喚住山人折松慣掃和雲石¶
披衲難随沒馬塵¶
亦欲便随流水出重惟我法付王臣囬看坐睡横眠處¶
折脚鐺兒觧笑人¶
龜毛索子衲僧寃闊角關西亦被穿小犢鼻頭無覔處¶
聽渠露地且閑眠¶
　　　初到善谿慧照菴寄張無盡五首¶
明月洲頭一&KR0327;風暮雲滅盡水吞空倚笻笑語無人問¶
<pb:KR4d0095_WYG_015-5b>¶
疑是西湖落夢中¶
山勒囬流作窟&KR0741;翆蘿綰帶結鴛鸞故應此境幽難畫¶
乞與菴僧自在看¶
形勝逈分千里逺地靈還受衆峯朝従来慶澤流無盡¶
異事先看繼八蕭¶
世辯不妨無骨舌好山難絆自由身従教折脚鐺兒笑¶
且欲南来識鳳麟¶
公有自然台輔望與民同樂亦同憂我慚雅思非支遁¶
<pb:KR4d0095_WYG_015-6a>¶
亦伴東山爛熳㳺¶
　　　無盡見和復次其韻五首¶
謾説毗耶問疾風主賔信手畫虚空争如快活月洲老¶
萬事収藏一笑中¶
窓外雲閒如去鶴門前山好似翔鸞此時更有疑情在¶
試借疑情面目看¶
一丘一壑思迢迢莫把山林較市朝江上相逢兩無語¶
夕陽衰草暮蕭蕭¶
<pb:KR4d0095_WYG_015-6b>¶
公是睡龍今縮首我如江月且分身人間一戲成何事¶
塚外君看半卧麟¶
雖然無證復無修撲破虚空亦可憂欲識老龎端的處¶
飯餘摩腹且閒㳺¶
　　　又次韻答之十首¶
金箆抉膜去重重露出當時晦昧空撥轉上頭關棙子¶
莫教更墮有無中¶
晚来妙語逼人寒逸氣翩翩棲鳳鸞珍重平生造物手¶
<pb:KR4d0095_WYG_015-7a>¶
十分拈出與人看¶
擁衾睡美無人喚閑憶當年趂早朝今伴赤松聊卒嵗¶
後来功業付曹蕭¶
衆生煩惱亂如塵共現如来智智身自笑露腮狂寳誌¶
識公天上石麒麟¶
樓閣不勞彈指入衆魔相顧怱驚憂囬光却復思初友¶
從此南詢可罷㳺¶
此法従来妙莫窮何須癡坐學觀空劈開結角羅紋處¶
<pb:KR4d0095_WYG_015-7b>¶
攝入圎伊三㸃中¶
法夲無差須揀擇楚雞元不是青鸞當機一鏃三關破¶
覿體分明箭後看¶
雲林一塢正寥寥不把清閒負聖朝嵗晚追随真可畫¶
行人明日馬蕭蕭¶
我亦従来徹骨貧誰知徧界不藏身住山鈯斧勞收取¶
不是青源衆獸麟¶
一笑相看萬事休公無榮辱我無憂挂名入社非難事¶
<pb:KR4d0095_WYG_015-8a>¶
圎寂光中不厭㳺¶
　　　孫侯見和復次韻五首¶
仙郎齒頬嚼松風吟處晴巒翆倚空佳句興来渾不惜¶
一時傾出錦囊中¶
我亦聞絃知雅曲松風聲不類鳴鸞相逢意氣須傾寫¶
一任旁人冷眼看¶
厯世興亡皆可數升平不復似今朝野居興味應無限¶
小字明窓拔二蕭¶
<pb:KR4d0095_WYG_015-8b>¶
未展事功扶聖世幅巾林下且收身善谿廣坐看談笑¶
駿氣駸駸地上麟¶
我固浮雲輕俗眼君真萱草可忘憂婦翁一室藏沙界¶
興發時来把臂㳺¶
　　　再和答師復五首¶
愛君道骨有仙風人品渾如月在空清論不窮霏鋸屑¶
故應雲夢吐胸中¶
牛渚笑中曽捉月道山歸去亦乗鸞人間尚有餘緣在¶
<pb:KR4d0095_WYG_015-9a>¶
又把塵編倒摺看¶
吾道如山欲撼揺羣兒毀譽漫前朝冷看狂罵黄冠奕¶
却笑辛酸合爪蕭¶
有味新詩名不得正如仙爪為爬身此時風味無人㑹¶
想見麻姑擗脯麟¶
八瓊洞口桃花笑失却塵寰半世憂聞道客亭炊未熟¶
坐看凍蟻夢中㳺¶
　　　天覺以雲菴畫像見寄謝之¶
<pb:KR4d0095_WYG_015-9b>¶
老師面目無尋處藏在毗耶文室中乞與&KR0741;山狂弟子¶
背抛筋斗撒顛風¶
　　　次天覺韻二首¶
欲振雲菴出格風直教魔界化成空此邦已属張無盡¶
二佛難同一化中¶
百千萬億恒沙佛正眼觀来縂是空縱有毗耶方丈子¶
為渠權置睫眉中¶
　　　余嘗問無盡居士曰往問悦公參素侍者有何¶
<pb:KR4d0095_WYG_015-10a>¶
　　　　言句無盡居士曰見悦説昔素問無為如何¶
　　　　説悦擬開口素大笑悦當有省宣師為侍者¶
　　　　余于叢林三見之矣政和元年又㑹于顯忠¶
　　　　寺且欲歸江南作三偈送之¶
青山自在人情外白業空消&KR1558;土中嵗晚一帆江海去¶
群飛争看刺天鴻¶
素公死後閑名在末後句如黄石書殺盡英雄人不見¶
子房兩眼似愁胡¶
<pb:KR4d0095_WYG_015-10b>¶
無為兩字如何説開口知君病轉深試問舊時宣侍者¶
不言不語笑吟吟¶
　　　次韻魯直寄靈源三首¶
一觥春色紅鱗動數筆海山青玉開耳熱浩歌無説處¶
却將佳句寫歸来¶
已作閉門稀識面千金争購暮年書空餘脩水連天碧¶
白鳥時来炯自如¶
閲世竟為蝸角事不妨閑作虎頭癡平生筆語難傳處¶
<pb:KR4d0095_WYG_015-11a>¶
獨許靈源大士知¶
　　　了翁謫亷欲置華嚴託余將来以六偈見寄其¶
　　　　略曰杖頭多少閑田地挑取華嚴入嶺来次¶
　　　　韻寄之¶
十方刹海毫端具一念交參無别路妙明廓徹不依他¶
當念無来亦無去¶
妙極𤣥㣲亦昧機須明句裏電光飛眼開做夢圭峯老¶
笑倒鹽官百衲師¶
<pb:KR4d0095_WYG_015-11b>¶
平生百事耳邉風儘聽人嘲詐啞聾跌著起来還一笑¶
何須半夜上孤峯¶
覻邏牛兒亦久如于今正好撫憐渠但能收放知時節¶
吒吒常教旁屋廬¶
因法相逢一笑開俯看浮出過飛埃湘南嶺外休分别¶
圎寂光中共往来¶
根機饒我三干倍純熟輸君一百籌誰似夢中憂患裏¶
飯餘要睡即齁齁¶
<pb:KR4d0095_WYG_015-12a>¶
　　　寄華嚴居士三首¶
仰惟陛下實英主鑄印消印如沛公補天正頼女媧手¶
萬物吐氣思春風¶
文章日月不能老忠義姦邪膽自磨公能一念了萬法¶
奈此功名未放何¶
謝公捉鼻知不免整頓乾坤民望深勿嗔秃頭預世事¶
我是同時支道林¶
　　　瑩中南歸至衡陽作六首寄之¶
<pb:KR4d0095_WYG_015-12b>¶
囬鴈峯前醉眼醒卧看波影蘸空青起来一笛春風晚¶
萬里無雲月滿汀¶
醉裏南㳺亦偶然歸来客舍夢初圎袖中滄海煩傾出¶
要看毫端浪拍天¶
喧熱婆羅大火聚無厭足王刀鋸場聞道飽參俱透過¶
来尋初友見清凉¶
争道頭陀再應緣&KR0218;知南畝不陳鮮君看提起超情句¶
馬得幡竿尾指天¶
<pb:KR4d0095_WYG_015-13a>¶
禮拜起来無伎倆拈花笑裏有精神何如眼倦抛書睡¶
一枕雷霆撼四隣¶
笑看癡蠅遭唾涴絶憐香象截流過歸来兒女團圞坐¶
嬴得心如古井波¶
　　　李光祖自了翁法窟来訪余扵鍾山留十日方¶
　　　　知鼻孔大頭向下既行作六首送之¶
應思靈鷲多年别来作鍾山十日留一句鶻崙難劈破¶
風泉松月夜堂幽¶
<pb:KR4d0095_WYG_015-13b>¶
南畆頭陀施毒手北山道者起慈心觧扵糞掃堆頭笑¶
拾得茸穿穴鼻針¶
六根清净精進力二熱消亡法供真舌夲青蓮香不歇¶
色身三昧現塵塵¶
分身可集呈真偽寳塔能言透死生佛眼尚難窺向背¶
謾煩機巧並頭争¶
一切女人皆障道十分厚味最傷生登牀未敢期穿屨¶
見慢須防起現行¶
<pb:KR4d0095_WYG_015-14a>¶
履稀痩處却知肥間物須防獄治之虎穴魔宫同止住¶
寒灰枯木是男兒¶
　　　寄石頭志菴主¶
世途嶮巇鼻先酸折脚鐺尋穏處安誰見睡餘閑振策¶
松風吹耳夜濤寒¶
　　　石頭菴主居南嶽僅三十年忽思還江南龍安¶
　　　　作此寄之三首¶
厭看瀟湘萬頃山江南歸去卧龍安只將一味無求法¶
<pb:KR4d0095_WYG_015-14b>¶
留與叢林作樣看¶
龍安聞説好巖叢痩坐孤行兩頬紅剰得清閑無著處¶
一時排遣笑吟中¶
閙中抛擲亦竒哉句裏藏身活路開生鐵心肝含笑面¶
不虚參見作家来¶
　　　聞志公化悼之三首¶
去年曽陟白雲顛投老相逢亦偶然蟬蜕君今成貼葉¶
春蠶我已作三眠¶
<pb:KR4d0095_WYG_015-15a>¶
生死已將同夜旦閑眠行樂不相妨遥知此日龍安寺¶
蛛網髙人夢蝶牀¶
捍裘未減春罏暖丈室偏宜道骨寒擺手便行呼不應¶
閑名在世試除看¶
　　　次韻超然洞山二首¶
洞山正似鍾山塢慙愧新詩寫得真欲喚定林閑相國¶
要看清散岸綸巾¶
油然無定似雲閑今在江南盡處山膚寸顧吾真可度¶
<pb:KR4d0095_WYG_015-15b>¶
竒峯如子未容攀¶
　　　寄嶽麓禪師三首¶
數筆湘山衰眼力一犁春雨隔清談遥知穏靠蒲團處¶
碧篆香消柏子菴¶
飽參衲子一千指古格叢林二十年想見升堂提祖令¶
道容水雪照人天¶
湘南道價獨驚群知是黄龍的骨孫夲色住山何所有¶
白鷗春水自當門¶
<pb:KR4d0095_WYG_015-16a>¶
　　　示禪者¶
能囬箭鋒射自己方肯竿頭進歩行道得未生前一句¶
始信虚空觧講經¶
　　　書太平菴¶
興工願力經營地樓閣咄嗟金碧開滿院青春人不管¶
一庭蒼蘚客閑来¶
　　　余將經行他山徳莊自邑中馳書作詩見留是¶
　　　　夕胡彦通亦㑹二君手談達旦不寐明日霜¶
<pb:KR4d0095_WYG_015-16b>¶
　　　　重共讀蔡徳符兄弟所寄詩有懐其人五首¶
蹇驢尋我亦乗興秋潑空山煙翆時脱帽不知誰主客¶
一燈相對夜彈棊¶
風徑霜清拾墮薪野炊童子觧經營翛然放著秋窓晚¶
籬落凄清屋角晴¶
精麤一飽随緣去林壑諸方到處鄉去住了知無可揀¶
謾煩辭錦照人光¶
㫄舍潜夫十年舊㑹茶時復坐僧氊愛將夷甫雌黄口¶
<pb:KR4d0095_WYG_015-17a>¶
觧説定林文字禪¶
蔡家兄弟好兒郎骨秀同熏知見香好在緑楊隄上路¶
幅巾来往自相羊¶
　　　上李大卿三首¶
臨濟三𤣥劈不開近来金鏁轉生苔喜公袖手通闗棙¶
同在靈山見佛来¶
與人實法土難消道火何曽口被燒抛出秦時&KR0008;轢鑚¶
突圝如斗兩頭揺¶
<pb:KR4d0095_WYG_015-17b>¶
不犯鋒芒平正偏分明有語是無言尋思絶處一句好¶
咬破方知百味全¶
　　　與韓子蒼六首¶
雖赴来機少異之箭鋒相直出思惟訥菴言下瞠雙目¶
孔子原来是仲尼¶
從来未悟不曽迷一見菴僧更不疑脱體現前無軃避¶
鼻頭向下少人知¶
盤珠走處無留影百計推尋摸意根酬汝欲心顛倒見¶
<pb:KR4d0095_WYG_015-18a>¶
哆啝元不是無言¶
但識綱宗無實法為君拈却眼中塵鴛鴦繡出従教看¶
莫把金針度與人¶
收得訥菴末後句羅敷種性覺風流海壇馬子似驢大¶
失曉山童不裹頭¶
百年應盡便應盡坐脱立亡誇小兒酪出乳中無别法¶
死時何苦欲先知¶
　　　寄道鄉居士三首¶
<pb:KR4d0095_WYG_015-18b>¶
知有道鄉何處是個中歸路滑于苔萬機罷後見城郭¶
一念不生金鏁開¶
抽身世路﨑嶇處掣肘功名逼逐人勿謂老来無伎倆¶
絶蹤跡處觧藏身¶
丹霞未見龎居士已有言詞滿四方何似他時親識面¶
未勞語黙强遮藏¶
　　　謁凖禪師塔¶
同條生不同條死覿露全機誰後先一句鶻崙難劈破¶
<pb:KR4d0095_WYG_015-19a>¶
一時乞與子孫傳¶
　　　兩僧相繼而化有感二首¶
叢席凋零空斂眉争鋒唇吻鬭輕肥歎無老宿提綱要¶
時有亾僧為發機¶
賔朋鴛鷺門如市聲價靈延一世驚只有片時人看好¶
死生&KR0218;觧替人行¶
　　　次韻誼叟¶
擇乳鵞王非鴨類影鞭良馬夲龍媒正中妙叶無人㑹¶
<pb:KR4d0095_WYG_015-19b>¶
句裏空驚法眼開¶
　　　雪後寄荷塘幻住菴盲僧四首¶
靈光寂照神通藏意地經營幻住菴已喜眼根今現證¶
何妨要耳作同參¶
表裏洞然無量相晦明無計掩藏伊庵中但見人孤坐¶
門外從教事不知¶
荷塘寺後千竿玉折脚鐺中五合陳静裏笑看垂釣者¶
夜深方見把針人¶
<pb:KR4d0095_WYG_015-20a>¶
簷日未通孤坐暖雪雲都放九峯青空堦夜滴聞鈴響¶
卧學荷塘耳誦經¶
　　　送覺上人之洞山二首¶
正中妙叶諱當頭洞水従教向逆流唱起新豐舊時曲¶
要看躍浪鬭泥牛¶
八角通紅鐵彈丸衲僧未嚼齒先酸笑中抛擲尋常事¶
石火敲時著眼看¶
　　　謝保福寄蜜¶
<pb:KR4d0095_WYG_015-20b>¶
蜜脾新滿割山房都是諸花知見香味絶中邉深為有¶
待將無舌為君嘗¶
　　　太平有老僧頃見大本禪師掩門久不出乃書¶
　　　　其壁¶
跛脚阿師六世孫毗陵古寺獨闗門也知祖是陳尊宿¶
平昔髙風宛尚存¶
　　　宿慈祥室¶
行智慧心名觧脱絶荆棘地號慈祥煙消火冷諸緣盡¶
<pb:KR4d0095_WYG_015-21a>¶
憎愛化為平等光¶
　　　撫州北景徳寺不見古畫第五尊羅漢¶
十八聲聞觧倒根少叢林漢亂山門知他何處攞齋去¶
不見堂中第五尊¶
　　　留題覺軒¶
自笑忍飢空畫餅誰期擊竹䘮全身休誇魏藥能起死¶
須信金塵觧翳人¶
　　　大風雪中廸吉老尋余鍾山二首¶
<pb:KR4d0095_WYG_015-21b>¶
風聲巻地犇萬馬雪花連空若推下道人軒渠何所来¶
笑裡丹砂不知價¶
萬事信緣安樂法一身随分實頭禪不知影草聲前句¶
何似和衣粥後眠¶
　　　背塵軒¶
思慮不及猶為物分别未忘都是夢阿難樹見竟難分¶
曹谿風幡元不動¶
　　　次韻廓然送瑫上人¶
<pb:KR4d0095_WYG_015-22a>¶
營辦勝緣真戲事臨平此偈亦逢場妙無影迹如龍句¶
應笑癡人戽夜塘¶
　　　㳺南禪¶
智光廣大精進力化作人間釋梵宫我亦生涯無一鉢¶
伴公他日聽樓鐘¶
　　　十生觀音生辰燒香偈示智俱¶
十世為僧生復死今朝生死不相干從来被眼常遮盖¶
不信如今借汝看¶
<pb:KR4d0095_WYG_015-22b>¶
　　　題自肯菴¶
諸方説禪炙手熱此菴黙坐如氷冷美食不中飽人飱¶
他人不肯我自肯¶
　　　與朱世英夜論𤣥沙香嚴雲菴宗㫖三首¶
子母俱㤀脱體看纎毫纔動被渠瞞若非䜿亞頂門眼¶
&KR0218;辨紅罏㸃雪寒¶
言下百骸俱脱盡更無一法覆藏伊亡僧對面分明看¶
却是禪和眼搭癡¶
<pb:KR4d0095_WYG_015-23a>¶
睡美春来常失曉日髙衾暖懶翻身戲將古寺閑房趣¶
誇與閙中無事人¶
　　　立上人北逰五頂南還畫文殊雲間之相余政¶
　　　　和年秋逰翆巖立持以展洪崖橋上時山雲¶
　　　　廓清萬峯劔立谿轉雷驚行人悚動忽瞻瑞¶
　　　　相如見扵岱嶽時余聞文殊為根本智智無¶
　　　　不立豈獨現扵五頂耶¶
稽首一切智成就譬如一月落萬水乃知洪崖橋上看¶
<pb:KR4d0095_WYG_015-23b>¶
不離文殊一月體¶
　　　題永安居士軒壁¶
謾説難酬彼工人上人言語未全真世間所有皆虚幻¶
何獨芭蕉可喻身¶
　　　出山寄詮上人¶
孤笻冐雨出山去應與道人増笑聲永愧蕭蕭碧巖下¶
衲衣清散自經行¶
　　　送一萬囬¶
<pb:KR4d0095_WYG_015-24a>¶
當年随我出西州到處雲山共勝㳺&KR0218;料秦淮烟雨裏¶
倚笻看子上孤舟¶
　　　道逢南嶽太上人㳺京師戲贈其行¶
野外相逢一笑新十年峯頂卧雲人却將南楚登山脚¶
去踏東華沒馬塵¶
　　　僧從事文字禪三首¶
中郎書異為忠孝右轄詩清付水雲林下一燈長到曉¶
此生真復是知聞¶
<pb:KR4d0095_WYG_015-24b>¶
一麟衆角失精彩尺璧千崖發耿光借面北人無四目¶
獨餘方寸是慈祥¶
三多授子文章法壊衲酬吾老大心簾捲暮凉烟翆重¶
一聲雲斧覺山深¶
　　　金陵獄中謝人恵茶¶
寳公關鏁尋常事諗老家風氣味長十載故人情外意¶
一杯今日雨前香¶
　　　随與珉秀七八衲子為辦寒具¶
<pb:KR4d0095_WYG_015-25a>¶
幽人十月猶絺綌萬瓦霜清木葉號頼有西隣念衰冷¶
夜窓叢手辦衣袍¶
　　　寄道夫三首¶
卧誦故交風雨散忽驚時序嵗時同遥知吏散無餘事¶
只有花枝遶郭紅¶
石渠天祿略上口長嘯簿書欺得人龍巻大身藏一髪¶
兒曹聊爾與相親¶
昭黙老禪最髙遁孤風聞説不容攀煩君倒用彭澤印¶
<pb:KR4d0095_WYG_015-25b>¶
折簡招之應出山¶
　　　㑹廣南因上人¶
我昔南㳺跨海還夢中常憶海邉山匡廬忽見山中客¶
果笑人間是夢間¶
　　　超然在東華作此招之¶
芒鞋踏破成何事坐榻塵埋只汗顔齋鉢生涯唯澗飲¶
結茅終待老鍾山¶
　　　時余適金陵定居定林超然將南歸従余㳺以¶
<pb:KR4d0095_WYG_015-26a>¶
　　　　為詩䜟也復次其韻¶
袖手對君増白業照溪嗟我減朱顔遥知嵗晚歸心急¶
不為江南卧看山¶
　　　圎上人覓詩¶
平生百態不掛眼倚杖看雲慵觧包湘水叢林多古格¶
何妨一鉢穏安巢¶
　　　至邵州示胡强仲三首¶
平生厭飫水雲間老境優㳺剰得閒逺謫瘴鄉君勿歎¶
<pb:KR4d0095_WYG_015-26b>¶
天教更看海南山¶
情緣不斷自消滅浮念欲生無起因多謝鍊磨金出鑛¶
敢辭枷鏁夢中身¶
盧能嶺上容君看彌勒樓前借汝觀成佛㨗途當舉足¶
不須平地致艱難¶
　　　書資國寺壁¶
行藏獨許青山見議論猶容亂石聞勿謂衲盲貧勝我¶
谿分明月谷量雲¶
<pb:KR4d0095_WYG_015-27a>¶
　　　送圎監寺持鉢之邵陽¶
叢林職似驚羣雁供給情如反哺烏梅蘂犯寒持鉢去¶
山茶出屋得歸無¶
　　　贈欽上人¶
嫩日柔風春恰曉花光醉人濃可皛到山不必問老師¶
春色為儂都説了¶
　　　與法䕶禪者¶
手抄禪林僧寳傳暗誦石門文字禪揀得湘西好三角¶
<pb:KR4d0095_WYG_015-27b>¶
春風歸去弄雲泉¶
　　　示觀上人¶
觀公短小精悍色試手来參五味禪挂起北窓都㑹取¶
湘江雲水自連天¶
　　　在百丈寄靈源禪師二首¶
暗中樹影平生意水底魚蹤病後機想見道容無住著¶
倚藤閑看暮雲歸¶
平昔追随骨海心暮年粥飯並叢林朅来萬事撩人笑¶
<pb:KR4d0095_WYG_015-28a>¶
此去青山為我深¶
　　　次韻兀翁¶
漁人寄語兀翁道出沒烟波各有由死見鑊湯如攧浪¶
愛魚心在未甘休¶
　　　次韻空印逰山九首¶
法真有子是彌天𣲖出南屏共一源魯鈍經旬陪夜語¶
浪持短綆汲深淵¶
危徑&KR0741;空一線㣲㳺人舉足已先疲大圎光透難遮掩¶
<pb:KR4d0095_WYG_015-28b>¶
不學龍牙眼似眉¶
騰騰兀兀地行仙依約曽參蜆子禪古廟紙錢堆裏睡¶
從教嵗月自推遷¶
萬層翆巘玉崔嵬獨自凭闌日㡬囬知有芙蓉更深秀¶
振笻何幸獲追陪¶
凝佇殘陽眼力㣲孤雲偶伴野僧歸形容萬古溈山色¶
正頼晴嵐與夕暉¶
蟠龍不許在層淵一句全提頼發宣慚愧兒孫家法在¶
<pb:KR4d0095_WYG_015-29a>¶
未施聲色透重𤣥¶
寳塔當煩妙語傳要令此地福人天個中已有全身見¶
何用分身徧大千¶
未言酬倡多佳句半月㳺山亦自賢我亦生涯無窖子¶
願陪香火餞餘年¶
大溈願力有誰同貫日精神吐白虹我酌軾公泉歎息¶
此源有盡水無窮¶
　　　宗上人求偈之江南¶
<pb:KR4d0095_WYG_015-29b>¶
川舌一従嘗虜饌山衣三載濕湘雲挑包又過江南去¶
鶗鴂遥知半路聞¶
　　　送範上人乞食¶
衆魔不敵精進力萬行難過平等心持鉢莫辭穿聚落¶
道人随處是叢林¶
　　　濟上人求偈二首¶
圎通搥碎牢闗後古鏡發光金石開穏坐龍安今七日¶
從教山路滑于苔¶
<pb:KR4d0095_WYG_015-30a>¶
李珣骨已成&KR0588;壟仲遜身猶占水雲扶策南来山滿眼¶
實頭鄉話與誰論¶
　　　芭蕉¶
鳳尾争髙照映人玉芽明㓗出埃塵也知欲救衆生病¶
共現如来智智身¶
　　　次韻無諍見懐三首¶
韻傾痩字試烏絲苦語偏多别後思青巘君能容易去¶
白鷗愧我負幽期¶
<pb:KR4d0095_WYG_015-30b>¶
數篙雲碧巻晴空無數巖花落醉紅滿袖東風疎雨後¶
却欣春露一甌同¶
老眼慵看讀過書十年心迹更誰扵青松我欲追三徑¶
白髪誰令繼二疏¶
　　　三月二十日夢人持獼猴見贈乞詩口占¶
長臂幽姿要性靈寫經欣得爾添瓶不須睡著惺惺著¶
窓外聞人喚便應¶
　　　三月二十三日心禪餉余新麪白蜜作二首¶
<pb:KR4d0095_WYG_015-31a>¶
三月東荘新麥熟碾遲羅細玉塵香要看十字開籠餅¶
寄與菴頭老儼嘗¶
老儼年来百不忺最嫌苦淡不嫌甜蜜中有味中邊絶¶
莫笑山居世味添¶
　　　與謙知藏二首¶
老爛叢林四十年平生跛挈但随緣未言親見雲居老¶
只識歸言亦自賢¶
諸方法席慵擡眼懶墯成羣妒忌深此老把茅如覆頂¶
<pb:KR4d0095_WYG_015-31b>¶
却能努力捍叢林¶
　　　木上人久㳺歸宗贈之二首¶
熏烝聞見有源流詩學寒谿老比&KR0588;勿訝談禪太文彩¶
從来虎穴不生彪¶
携詩過我亦翛然百孔寒光壊衲穿日與廬山對酬酢¶
故應妙語嚼芳鮮¶
　　　㳺跫然亭¶
道火何曽燒著口問透法身藏北斗當時我若見雲門¶
<pb:KR4d0095_WYG_015-32a>¶
一杖打殺乞與狗¶
　　　臨濟大師生辰¶
靖康二年四月十眼見耳聞信不及三𤣥三要都掲開¶
露出法身赤吉力¶
　　瀟湘八景¶
　　　山市晴嵐¶
朝霞散綺仗天容無際山嵐分外濃風土蕭條人跡静¶
林蹊花木自鮮穠¶
<pb:KR4d0095_WYG_015-32b>¶
　　　洞庭秋色¶
秋霽湖平徹底清滄浪隠映曜光輪寒光炯炯為誰好¶
倚岸凭欄興最清¶
　　　江天暮雪¶
長空暝色黯隂雲六出飄花墮水濵萬境沈沈天籟息¶
溪翁忍凍獨垂綸¶
　　　瀟湘夜雨¶
嶽麓甍簷蒼莽中蕭蕭江雨打船篷一聲長笛人何去¶
<pb:KR4d0095_WYG_015-33a>¶
篛笠簑衣宿葦叢¶
　　　漁村落照¶
目斷青帘在水湄臨風漠漠映斜暉漁郎笑傲蘆花裏¶
乗興囬家何處歸¶
　　　逺浦歸帆¶
水國烟光映夕暉誰家髣髴片帆歸翩翩鷗鷺西風急¶
凝盻滄洲眼力㣲¶
　　　煙寺晚鐘¶
<pb:KR4d0095_WYG_015-33b>¶
輕煙罩暮上黄昏殷殷疎鐘度逺村略彴横溪人迹静¶
幡竿縹緲挿山根¶
　　　平沙落鴈¶
寂寞蒹葭亂晚風江波瀲灔浸秋空横斜倦翼歸何處¶
一㸃漁燈杳靄中¶
　¶
　¶
　石門文字禪巻十五¶
