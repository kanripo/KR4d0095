# -*- mode: mandoku-view; -*-
#+TITLE: 石門文字禪
#+DATE: 2015-08-24 23:54:07.825054
#+PROPERTY: ID KR4d0095
#+PROPERTY: BASEEDITION WYG    
#+PROPERTY: JUAN 卷九
<pb:KR4d0095_WYG_009-1a>¶
欽定四庫全書¶
　石門文字禪巻九　　　宋　釋覺範　撰¶
　　排律¶
　　　次韻曾侯見寄¶
客食石門寺而今僅兩年衰遲嗟我老邂逅識君賢聖¶
域人稱亞儒林秀譽先未揎攀桂手已許買山錢壟麥¶
秋期近庭槐晝影圓方思歸去日忽得寄來篇意合蒙¶
推奬情親出愛憐格幽凌雪勁詞錦照人鮮把玩欣無¶
<pb:KR4d0095_WYG_009-1b>¶
厭行吟却悵然句追工部袂氣拍翰林肩世已驚殊異¶
名宜改半千永懐風露重遶徧舊池蓮¶
　　　王舍人路分生辰¶
貴出賢王裔宗連母后因秋容漱毛骨春色照簮紳報¶
國忠誠著驚人句法新慣看青禁月屢夢玉闗塵博古¶
知無敵窮經亦絶倫後宵通七夕今日是生辰佳氣凌¶
湘浦非煙壓楚闉緑醽浮白螘綺席繞花輪壽綴諸天¶
獻詞容野客陳不凋蟾窟桂難老海山春已作瞻雙闕¶
<pb:KR4d0095_WYG_009-2a>¶
行看據要津功名先入手圖畵在麒麟¶
　　　閻資欽提舉生辰¶
節序春將半風光過上旬人間識英物地上見麒麟凍¶
雨晴還暗非煙夜達晨懽聲動湘楚和氣滿簮紳孝友¶
疑無比恢疎亦絶倫一身渾是徳終日不違仁夢已游¶
青禁行當侍紫宸立朝知大體博古見全醇詩妙終聨¶
鼎文髙類過秦公廉清似玉剛正凛如神幙下名流集¶
堂中綺宴陳貫珠歌白雪浮蟻皺紅鱗自幸承顔舊仍¶
<pb:KR4d0095_WYG_009-2b>¶
容造膝頻何時渡弱水同看十洲春¶
　　　陳奉議生辰¶
華國生賢俊江山孕秀靈鴨頭淦水緑螺髻玉筒青敏¶
捷收科第竒豪見典刑咲談回暖律詩句挾風霆官偶¶
求彭澤才宜在漢庭麒麟横逆氣鸑鷟歛修翎民訟多¶
閒日棠隂自滿亭浪傳書課奏須看鼎彞銘仲夏逢佳¶
節非煙聚杳冥數蓂餘一葉推道間千齡阡陌登豐後¶
笙歌爛熳聽綺筵環妙麗壽斚捧娉婷歡洽連更燭情¶
<pb:KR4d0095_WYG_009-3a>¶
髙促畫屏九衢花照夜萬井月開扄風颭銀河動天驚¶
玉露零三台星宻處旁有老人星¶
　　　次韻曽伯容哭夏均父¶
青松傲霜雪事悞亦迍邅或脱斧斤厄則遭藤蔓纏北¶
渠材砢礧聳壑色芳鮮不作千楹棟終爲萬斛船那知¶
過華屋長慟搖空鞭増擊疑仙去超搖棄我先但餘殷¶
枕淚無復對牀眠憶昨游湓浦曽同上紫烟春光隨杖¶
履咲響落雲泉尚想登臨處仍哦唱和篇暗驚生死隔¶
<pb:KR4d0095_WYG_009-3b>¶
黙數十三年臺憲登羣彦秋風吹一鸇誅姦志未舍謀¶
國疏空傳醉馭毛車度雅推日轂旋歳時嗟易得力命¶
古難全報施徒云爾功名信偶然清忠光竹帛英氣歛¶
山川哭子如臨敵當勾失短鋋¶
　　五言律詩¶
　　　湘上閒居¶
夜清暑雨過四壁草蟲鳴一枕幽人夢半窓閒月明摧¶
頹宏法志老大住山情忽憶陳尊宿編蒲度此生¶
<pb:KR4d0095_WYG_009-4a>¶
　　　西齋晝卧¶
餘生已無累古寺寄閑房睡足無來客窓空又夕陽叢¶
蕉髙出屋病葉偶飄廊起探風簷立飛蚊閙晩涼¶
　　　秋夕示超然¶
夜色已可掬林光翻欲流一鈎窺隙月數葉攪眠秋清¶
境扶歸夢殘缸替客愁搜詩時畫席忽覺此生浮¶
　　　早春¶
山中春尚淺風物麗煙光澗草殷勤緑巖花造次香浮¶
<pb:KR4d0095_WYG_009-4b>¶
根爭附絡細葉正商量好在幽蘭徑無人亦自芳¶
　　　送僧還長沙¶
去袂不容挽子規真滑唇烟村相送處風物更撩人麥¶
浪空翻日花房尚鎻春遙知到湘浦盧橘恰嘗新¶
　　　次韻真覺大師瑞香花¶
淺色閙花堂清寒熏夜香應持燕尾剪破此麝臍囊有¶
恨成春睡無人見洗粧故山煙雨裏寂寞爲誰芳¶
　　　次韻誼叟悼性上人¶
<pb:KR4d0095_WYG_009-5a>¶
井美泉先竭犀殘角有通斯人難再得陳迹已成空麈¶
尾夢應寄楞伽寫未終平生説禪口不見怒號風¶
　　　除夕和津汝楫¶
今夕亦常夕人偏故國思不堪搓凍耳聽誦未歸詩家¶
室誼譁後深簷雨雪時爐香待清旦此意有誰知¶
　　　啓明軒次朗上人韻¶
澄滓動精色開軒萬象分光無回避處眼自覆藏君霞¶
縷縈經軸煙絲減篆文個中無䞉語題目是先聞¶
<pb:KR4d0095_WYG_009-5b>¶
　　　回光軒¶
暮色眩紅碧登臨聊倚欄日終猶返照坐穩可深觀夢¶
幻諸縁寂圓明一顆寒洞然無向背莫作轉頭看¶
　　　次韻黄元明¶
靜室依清几開書映隙光悟迷初不隔語黙故難藏妙¶
可忘情㑹深無以意量臨機辨神駿正要略𤣥黄¶
　　　寓鍾山¶
生涯如倦鳥栖息此山中睡足誰呼覺烟消篆已空翻¶
<pb:KR4d0095_WYG_009-6a>¶
經欺眼力斜日借䆫紅卧聽銅瓶泣青松萬壑風¶
　　　讀中觀論¶
平生智眼濁塵劫著心深長向環輪上空將始末尋十¶
方真寂滅一念去來今妙(闕/)調琴指知誰解賞音¶
　　　對雪嘗水餅¶
雪粲羅敷喜報春呈舞腰旋風寒正宻到地暖還消輕¶
薄凌梅蘂蹁躚攪柳條幽欣嘗水餅舉箸一長謠¶
　　　清明前一日聞杜宇示清道芬¶
<pb:KR4d0095_WYG_009-6b>¶
籬外花如海閒軒小寢驚最先聞杜宇更覺近清明雲¶
怒必爲雨風和抝得晴阿芬甘劣我笑裏恰詩成¶
　　　閒門¶
杯飯終永日一裘支千秋餘生已無累此外復何求懶¶
出門常閉欣眠榻可休抛書方手倦啼鳥破深幽¶
　　　四月十一日書壁¶
夜久茅齋靜堦泉遶珮鳴行髙人莫識道逺自深明掃¶
榻酬閑味依蒲任性情叢林終不負一衲傲平生¶
<pb:KR4d0095_WYG_009-7a>¶
　　　次韻雲庵老人題妙用軒¶
開軒閒隱几萬象競趨陪風掲松聲去雲推山色來觀¶
身真作夢視世一浮埃日暮庭隂轉幽禽接趐回¶
　　　讀瑜伽論¶
此生已無累一席可窮年細嚼寶公飯飽參彌勒禪懶¶
修精進定愛作吉祥眠夜久山空寂唯聞遶砌泉¶
　　　鍾山有花如比邱狀出穠葉間王文公名爲羅¶
　　　　漢花僧請賦詩¶
<pb:KR4d0095_WYG_009-7b>¶
通力元無礙隨縁自應真此生花上露故現葉間身知¶
見幽香在伽棃翠色新一枝聊把玩未愧鷲峯人¶
　　　寄題行林寺照堂¶
聞説行林寺杳然叢秀間堂清開水鏡山好理烟鬟有¶
霧䆫呵暗無塵扉自闗人牛今不見蓑苙兩俱閑¶
　　　與性之¶
物外不可必相看一笑休好山終入手墮甑懶回頭知¶
復何時見聊爲此日留定難瞞道眼得喪兩浮漚¶
<pb:KR4d0095_WYG_009-8a>¶
　　　僧求曉披晩清二軒詩二首¶
披衣汲南澗落葉在庭除獨立無人見幽行偏自如嫩¶
寒氷齒頰精色到衣裾却倚蒲輪坐横看貝葉書¶
旋螺堆空青重疊不容數夕陽穿貫之濃薄自呈露數¶
㸃沒煙鴻一聲伐雲斧殷牀鐘未消流螢自開户¶
　　　春日谿行¶
側布寶坊地白沙楊柳灣憶曽嬰死禍不自意生還已¶
覺無鄉夢今真是故山谿花眠霧雨春在有無間¶
<pb:KR4d0095_WYG_009-8b>¶
　　　送僧歸故廬¶
投名新入社卧病偶思歸渡澗脱芒屨扶藤下翠㣲寒¶
松猶帶雨痩骨不勝衣若見翁鑚紙當施百丈機¶
　　　焦山贈僧二首¶
白下門連寺清游入夢中骨驚誰囓指世事謾書空梵¶
行芙蕖淨天寒晝火紅曉窻應破夢卧聽鳥呼風¶
對牀聽夜雨佳約是當年放曠隨縁去閑心不習禪倚¶
蒲趺足坐擁衲盖頭眠今識君歸處齋餘有澗泉¶
<pb:KR4d0095_WYG_009-9a>¶
　　　題反身軒¶
盡力覓不得歸來題反身平生未解沒寧解救滔人有¶
累路岐逺無求滋味親養心唯寡欲妙物久如神¶
　　　宿本覺寺¶
一宿路旁寺霜清夢亦寒憶曽游覽處來覓舊題看病¶
衲成新塔層樓隱敗垣青山猶不老千疊似翔鸞¶
　　　題芝軒¶
軒下亦何有靈芝駢秀生山川呈美瑞草木被光榮清¶
<pb:KR4d0095_WYG_009-9b>¶
甚紫檀露色深黄菊英武陵續遺事應著此軒名¶
　　　次韻王安道節推過雲盖¶
秀傑長沙幕髙才自敏强同僚推俊逸黼坐畏剛方慣¶
吐珠璣句宜便宴寢香秋來能過我聽雨夜連牀¶
　　　題含容室¶
歛足脱雙履閑房倚瘦藤百川朝巨浸一室納千燈至¶
味寧分别常光絶減増刹塵彰帝網妙觀現層層¶
　　　人日雪二首¶
<pb:KR4d0095_WYG_009-10a>¶
今年人日雪更在末山巖㵼行想堆垜打䆫時兩三夢¶
回清語黙寒重壓衣衫面壁孤風坐知誰繼夜參¶
律管未回暖春先到曉巖與君清作對得月便成三秀¶
色報虚幌幽欣宜衲衫相看超語黙覿露不須參¶
　　　次韻周運句見寄¶
頑鈍世推鄙而君偏切磋借神觀有漏騎氣到無何昔¶
共飲臨汝今同家汩羅衡門似長吉軒盖幾時過¶
　　　重㑹雲叟禪師¶
<pb:KR4d0095_WYG_009-10b>¶
氣味似前輩見之長眼明閑須研法味老不減詩情草¶
聖因蛇鬬禪枝解虎爭一堂聊寄傲疎快餞餘生¶
　　　次忠子韻二首¶
湘雲刺世眼獨可著閑蹤鷗逈千尋雨江寒一再風旋¶
鑚新火後初脱夾衣重坐客經年别蘭芽茁舊叢¶
新秧翻翠浪青子退紅英穫麥風光近絡絲歡笑聲瞢¶
騰幽夢破醖造小詩成好在歸來燕營巢占畵楹¶
　　　和曽逢原待制觀雪¶
<pb:KR4d0095_WYG_009-11a>¶
䰟清寒妥貼寺近汨羅江夜逈疑生月夢驚聞打䆫地¶
罏無宿火經閣有殘缸起望兜綿界誰推墮陋邦¶
　　　初過海自號甘露滅¶
本是甘露滅浪名無垢稱欲知遭鎻禁正坐忽規繩海¶
上垂鬚佛軍中有髪僧生涯何所似崖略類騰騰¶
　　　早登澄邁西四十里宿臨臯亭補東坡遺¶
天下至窮處風烟觸地愁村囂聞捉拗岸汁忽西流鳥¶
道通儋耳鯨波隔萬州趂雞行落月悽斷在蠻謳¶
<pb:KR4d0095_WYG_009-11b>¶
　　　過淩水縣¶
野徑如遺索縈紆到縣門犂人趂牛日蜑户聚魚村籬¶
落春潮退桑麻曉瘴昏題詩驚萬里折意一消䰟¶
　　　楊文中將北渡何武翼出妓作㑹文中清狂不¶
　　　　喜武人徑飲三盃不揖坐客上馬馳去索詩¶
　　　　送行作此¶
蘭叢聚貴客花輪環侍兒三盃吾徑醉四座汝爲誰但¶
覺眩紅碧了不聞歌吹翩然上馬去海月解相隨¶
<pb:KR4d0095_WYG_009-12a>¶
　　　渡海¶
萬里來償債三年墮瘴鄉逃禪解羊負破律醉㯽榔瘦¶
盡聲音在病殘鬚鬢荒餘生實天幸今日上歸艎¶
　　　夜坐分題得廊字¶
一雨餞殘暑瘴痾蘇簟涼卧聞山果落起覺斛蘭香幌¶
内水螢入堦除露葉光知誰愛清境步屧響修廊¶
　　　出獄李生來謁出百丈汾陽二像爲示因而摹¶
　　　　之作此時即欲還谷山¶
<pb:KR4d0095_WYG_009-12b>¶
一鉢寄城市皤然鬚鬢長風埃窮百丈翰墨老汾陽家¶
在青松岸門連白鳥行知誰施舟尾載我下沅湘¶
　　　次韻周倅大雪見寄二首¶
萬瓦粲清曉披衣挂北䆫春先歸楚國誰獨釣湘江瘴¶
熟甘欺得詩嚴合受降更憐風絮比想見髻鬟雙¶
白晝通紅火蕭蕭驚打䆫折綿寒未透兀夢睡先降那¶
敢犯詩壘自然摧慢幢重看寄來句呵手剔殘缸¶
　　　次韻郤子中學句出巡¶
<pb:KR4d0095_WYG_009-13a>¶
安石性夷粹公今亦重遲追惟理髪處領略辦裝時髙¶
節貫終始寸田齊坦巇功名恐未免才業係安危¶
　　　次韻鄧公閣睡起¶
歸計寛爲約山行短作程旅亭驚午夢布穀正催耕翰¶
墨堪華國雲泉負此生一篇叙閑適細味有餘情¶
　　　次韻衡山道中¶
嶽色堕馬首嵐光忽滿襟眼寒知意適句苦覺愁侵沃¶
野獻新緑殘睛釀晩隂天涯驚去鴈料理欲歸心¶
<pb:KR4d0095_WYG_009-13b>¶
　　　贈鄒顔徒¶
肉眼倒皮相髙才多陸沉火知三日玉貧試一生心世¶
路多追逐雲山獨見尋聖賢酌古力勸子手勤斟¶
　　　投老庵讀雲庵舊題拜次其韻二首¶
但覺意清淨不知山淺深年華暗凋落老境已侵尋三¶
世樓鐘舊一生香火心髙風難補綴永愧壁間吟¶
道鄉歸路晩世迹陷泥深老死先通耗病衰今見尋規¶
模髙世意料理住山心月在孤峯頂凍猿時一吟¶
<pb:KR4d0095_WYG_009-14a>¶
　　　熏上人歸雲溪¶
聞道衡峯北寺當猿呌村夜樓千嶂月書榻一溪雲我¶
慣蹈憂患君方蜕垢紛莫嫌林下石蘚涴褶衣裙¶
　　題使臺後圃八首¶
　　　諦觀室¶
優入聖賢域湛然觀道真一身渾是徳終日不違仁深¶
靜啼林鳥虚明見隙塵篆畦凝碧縷紅燼白灰新¶
　　　賞趣堂¶
<pb:KR4d0095_WYG_009-14b>¶
胷次有邱壑笑談無俗氛幽懐常自得佳趣與誰論曵¶
履尋花圃扶笻卓蘚痕地嚴賔謁少却坐看罏熏¶
　　　㑹心堂¶
稱意有余樂幽歡常㑹心小山供賦詠危榭毎登臨下¶
視千峯月聊揮一弄琴尚嫌閑適少富貴苦相尋¶
　　　阜安堂¶
禮義成風俗豐登民阜安此堂共僚屬把酒聽吹彈地¶
富湖山美宵晴風月寒勝游無俗韻意適有余歡¶
<pb:KR4d0095_WYG_009-15a>¶
　　　戲綵堂¶
承顔忘勢位喜懼兩遲迴堂上綵衣舞樽前笑靨開金¶
鐶應學探竹馬欲相陪未必稱純孝髙風獨老萊¶
　　　獨秀堂¶
天質自竒峻千尋紫翠重謾煩君獨秀不願掩羣峯與¶
客共秋晩搜詩到暮鐘夕隂寒欲滴倚檻見纎穠¶
　　　清音樓¶
霧暗軒䆫失風髙簾幕低夜晴湘笛起樓逈嶺猿啼凭¶
<pb:KR4d0095_WYG_009-15b>¶
檻人如玉搜詩氣吐霓還驚一聲鴈翻影月平西¶
　　　蒙齋¶
妙物雜而著深藏一黙中誠爲反身樂蒙亦聖人功客¶
至風生麈吟餘月挂空莊周稱社櫟神拙意無窮¶
　　　次韻李方叔游衡山僧舍¶
道鄉見城郭世路謾升沉寺勝増佳氣壁間餘醉吟僧¶
殘過客少山好爲誰深寧識通泉尉獨懐經濟心¶
　　　次韻謁子美祠堂¶
<pb:KR4d0095_WYG_009-16a>¶
顛沛干戈際心常系洛陽愛君臣子分傾日露葵芳醉¶
眼盖千古詩名動八荒壊祠湘水上烟樹晩㣲茫¶
　　　次韻達臣知縣祈雪遊嶽麓寺分韻得遊字¶
叢祠香火罷山寺偶同遊鑪撥紅金湧窓空碧縷浮旋¶
敷白㲲布暖甚紫茸裘試作吉祥卧夢清如素秋¶
　　　題夢清軒¶
小軒人不到脩竹過墻生眼倦經長掩身閑夢亦清㣲¶
風吹篆縷活火發茶鐺遙想佳眠夕蕭蕭雨葉聲¶
<pb:KR4d0095_WYG_009-16b>¶
　　　題一擊軒¶
閒把松枝篲掃除門徑塵驚聞一擊竹頓見十方身烟¶
翠連窓暗霜筠解籜新老禪搆軒意應欲悟來人¶
　　　次韻胥學士¶
筆下慣生春年髙句法新還將吐鳳語來寄牧牛人敏¶
若盤珠妙深如社櫟神長哦答清境璧月上重闉¶
　　　題曽逢原醉經堂¶
酌古有深意開編中聖人百家笑糟粕六藝飲全醇兀¶
<pb:KR4d0095_WYG_009-17a>¶
若墜車適盎如浮盞春淳于吞一石同味不同塵¶
　　　隱山照上人求詩¶
落髪道林寺隨師家隱山萬縁都放捨一衲遂安閒璧¶
月照宵定金風掩晝闗平生無媿業塵世許誰攀¶
　　　龍山亦名隱山余宣和五年十一月中澣日過¶
　　　　焉有淛道人鴻公乞偈爲作¶
迷路不知逺但知寒日斜過溪逢菜葉西崦有人家斫¶
額驚來客拄鋤方種畬鴻禪効古者當効此生涯¶
<pb:KR4d0095_WYG_009-17b>¶
　　　游靈泉贈正悟大師¶
支徑入山寺雲林如見招小軒臨絶壑危閣礙層霄瓶¶
泣地罏暖屋睛巖雪消大師京國舊放意話州橋¶
　　　七月初九夜坐西軒雨止月出不勝清絶¶
夜雨止還作小軒清有餘暴寒吹客夢殘響滴堦除明¶
滅青燈在簾櫳璧月孤故山歸未得千里漫平蕪¶
　　　甲辰十一月十二日往湘隂馬上和季長見寄¶
　　　　小春二首¶
<pb:KR4d0095_WYG_009-18a>¶
雨暗書雲節梅偷破臘春里閭相餽餉風物近袁筠呉¶
語知無伴楚衣聊試新忽驚身是客流落老湘濵¶
風埃九十里霧雨濕駞裘鴈過回詩眼江寒聚晩愁魂¶
清方怯雪句冷更含秋殘岸連孤嶼依稀似橘洲¶
　　　題閲世軒¶
江水似人世倚欄歸思多無窮流歳月可畏易風波(闕/)¶
與老僧看不妨閑客過爲君聊借榻清夢到無何¶
　　　雲庵生辰¶
<pb:KR4d0095_WYG_009-18b>¶
探手取空劫𤓰分破一塵洞然無空缺獨立不鮮陳試¶
問聲前見何如頂後親死生浪遮掩漏洩是今辰¶
　　　次韻濟之和劉元老偶成之句¶
世亂驚流落名髙子可依元龍謝襁負叔冶冒重闈黄¶
屋方回望青山敢問歸三橋伏道几應嘆眼中稀¶
　　　贈成上人之雲居¶
天上歐峯寺人間無事僧偶從白沙岸步入碧螺層服¶
匿連空鉢敷羅挂瘦藤遙知雲起處一室掩香燈¶
<pb:KR4d0095_WYG_009-19a>¶
　　　四月二十五日智俱侍者生日戲作此授之¶
與佛同生月猶遲十八朝參禪唯自肯求法轉相遼谷¶
響千斤重虚空五采描布毛吹起處豁爾萬縁消¶
　　　謝大潙空印禪師恵茶¶
鐘鼓五千指翔空樓殿開不知大潙水何爾小南臺讓¶
子鈯斧信閒禪春露杯故應念岑寂先寄出山來¶
　　　愈崇二子求偈歸江南¶
人笑南臺小難安十八僧日貧因日富宜減不宜増忽¶
<pb:KR4d0095_WYG_009-19b>¶
去兩禪衲如分一室燈牀寛齊頂禮睡快免相憎¶
　　　曹教授夫人挽詞¶
禮敬良天性求賢比孟光搢紳聞懿淑閭里發慈祥饌¶
按今誰舉山衣尚篋藏榮名増史牒有子類鸞皇¶
　　　贈尼昩上人¶
不著包頭絹能披壊墨衣愧無灌溪辯敢對末山機未¶
肯題紅葉終期老翠㣲余今倦行役投杖夢煙扉¶
　　　興闌¶
<pb:KR4d0095_WYG_009-20a>¶
春晩忽凭檻滿眸佳景來鴨頭波蕩漾螺髻色崔嵬苔¶
嫩錢無數花殘錦作堆一甌雙井釅何必酒盈杯¶
　　　與海兄¶
春寒真料峭久客厭江城雲重欲爲雨風和尚未晴意¶
隨飛鳥去事逐亂埃輕畢竟閒居好煩君念此情¶
　　　題靈鷲山¶
側徑入招提回峯據極西雲虚籠殿閣地僻絶輪蹄啼¶
鳥棲髙木飛花泛碧溪誰當學龍濟垂手接羣迷¶
<pb:KR4d0095_WYG_009-20b>¶
　　　燈花偶書¶
岑寂一閑僧春宵清興増竹窓催夢雨蘭室對祥燈世¶
事知虚幻人情剪愛憎短長都分定不恨百無能¶
　　　懐友人¶
不見隣峯友還同楚越遙毎勞孤枕夢時過小溪橋凭¶
檻疎簾巻臨風細雨飄何當奉一笑令我此情消¶
　　　賦竹¶
龍孫盈檻秀天柱聳雲竒隂鎻安禪石根侵洗硯池瓏¶
<pb:KR4d0095_WYG_009-21a>¶
𤧚伸粉節偃蹇鬱虯枝敢謂桃兼李羞隣雪後姿¶
　　　早行¶
失枕驚先起人家半夢中聞雞憑早晏占斗辨西東轡¶
濕知行路衣單怯曉風秋陽弄光影忽吐半林紅¶
　　　賢上人覓偈¶
懶修枯骨觀愛學文字禪江山助佳興時有題葉篇相¶
逢未暇語輒復一粲然豈須究所學覓偈亦自賢¶
　　　黄蘗佛智¶
<pb:KR4d0095_WYG_009-21b>¶
道譽聞寰宇光華照錦江祗園居第一佛智果無雙鳳¶
闕帝恩厚栢庭禪將降僧中真領袖傳法瑞堯邦¶
　　　題潙源¶
臨機不墮照如水已知源從此常流出其聲離語言筭¶
沙嗟意馬捉月笑情猨若解提空印休登立雪軒¶
　¶
　¶
　石門文字禪巻九¶
