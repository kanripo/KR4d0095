# -*- mode: mandoku-view; -*-
#+TITLE: 石門文字禪
#+DATE: 2015-08-24 23:54:07.895289
#+PROPERTY: ID KR4d0095
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0095_WYG_012-1a>¶
欽定四庫全書¶
　石門文字禪巻十二　　　宋　釋覺範　撰¶
　　七言律詩¶
　　　謁靈源塔¶
髙颿駕浪過南溟&KR0218;料歸来掃此亭桃李成隂春老大¶
谿山好在鬢凋零瓦燈已照宫商石卵塔分藏服匿瓶¶
春雪尚能知客意蕩除毛孔瘴煙腥¶
　　　春日㑹思禹兄扵谿堂¶
<pb:KR4d0095_WYG_012-1b>¶
門前谿水蒲萄綠風掠松窓料峭寒忽憶十年同禍福¶
&KR0218;知今日共盤飱盡籖書策齊幽架已買漁舟泊小灘¶
君㑹不嫌村落僻乗閑来此弄漁竿¶
　　　招夏均父¶
北山深轉青松壑萬疊煙霏空翆堆元亮果堪中路竢¶
子猷&KR0218;敢棹舟囬鳥工魂夢尋公去蟬蜕塵埃出郭来¶
他日荆林談笑處行人應指兩翁臺¶
　　　贈僧¶
<pb:KR4d0095_WYG_012-2a>¶
欹枕無人夢自驚囬廊廣殿午風清已浮春露澆詩膽¶
更炷水沉熏道情憂患撼牀聞螘鬭功名殷鬢作蚊聲¶
欲依浄社陪香火僻處安排折脚鐺¶
　　　資國寺西齋示超然二首¶
對眠偶此風雨夕又近寒嵓槲葉村謝晝未焚風鑑在¶
韋郎不見語言存嵗時暗覺持山去憂患空驚斫水痕¶
綠髪彫零心已死成蹊桃李落華分¶
人間炊黍未及熟萬事只今歸欠申巳織青駒餞華騮¶
<pb:KR4d0095_WYG_012-2b>¶
更披白帢稱閑身遺編終不求甚觧故人但願長相親¶
去年此日瓊南岸漲海翻天探騎塵¶
　　　贈寄老菴僧¶
自憐玉鉢雙峯信来訪牛頭懶比丘山色深濃過夜半¶
月華清亮近中秋已欣境勝如龍阜更覺菴幽占鳳頭¶
夢幻此身猶且在杖藜投老得追逰¶
　　　懐李道夫¶
半篙晚漲綠楊灣接翅鷗歸霧雨殘數疊吴山圍楚夢¶
<pb:KR4d0095_WYG_012-3a>¶
一畨花信釀春寒别時小語依然在隔嵗来書展復看¶
補衮胸中五色線只今應作怒蜺蟠¶
　　　余所居連超然自見軒日多啜茶其上二首¶
三生事辦吾知要一室香凝獨掩門睡足便驚清晝夜¶
火紅消盡白灰存巷無俗駕螘紛繞隣有髙人玉粹温¶
隠比价膺猶可媿㑹茶時復到幽軒¶
功名今古一雞肋美味&KR0218;知是禍根掃迹世途龜曵尾¶
僻居烟霧豹埋文如期見訪穿窓月不吿而行出岫雲¶
<pb:KR4d0095_WYG_012-3b>¶
火浴未為無伴助塔吾遺骨尚煩君¶
　　　徐師川罪余作詩多恐招禍因焚去筆硯入居¶
　　　　九峯投老菴讀髙僧曇諦傳忽作數語是足¶
　　　　成之以寄師川師川讀之想亦見赦二首¶
歸来卧起有餘適老去消磨無雜緣門外不知何嵗月¶
夢中亦覺在雲泉千年髙道誰酬價一世清閑我賣錢¶
安得道人江北去此詩先錄寄師川¶
古書漫滅字斕斑眼倦頽然整頓閑以法為親疎世相¶
<pb:KR4d0095_WYG_012-4a>¶
視身如幻寄人間業縁有盡今脱手老態無因日上顔¶
已辦一瓢期澗飲要刳餘潤到崑山¶
　　　雲嵓寳鏡三昧¶
寳鏡當機不宻傳纎毫滲漏墮言詮圎伊三㸃分賔主¶
妙挟雙明絶正偏暗裏丹青元異色句中涇渭本同川¶
嬰兒索物哆啝耳與物寧瞋語未全¶
　　　過永寧寺¶
已背荒南過永寧犯寒呵手捉枯藤雪如鏡底頷絲白¶
<pb:KR4d0095_WYG_012-4b>¶
山學誰家眉黛青射影風光知脱離伐氷門巷覺添増¶
故人不用驚風帽我是前身卧像僧¶
　　　十一月十七日發豫章歸谷山¶
急景窮冬一千里筍輿部曲去怱怱候船班草江津岸¶
曝日探簷山店中袖手歸休今日是隔生寃債轉頭空¶
湘西雪後青松徑想見聲盤萬壑風¶
　　　立春前一日雪¶
明日立春今日雪雪中殘響滴虚簷方増謾説寒威在¶
<pb:KR4d0095_WYG_012-5a>¶
不絶潜知煖氣添客去旋開書對語閑多偏與懶相兼¶
湘山自古愁睂淺縱御鉛華不到尖¶
　　　明年湘西大雪次韻送僧吴¶
夜殘陡覺寒生骨夢斷空驚月轉簷瓶響卧聞秋蚓泣¶
火紅起撥白灰添欲酬清景尋儂去更棹扁舟與子兼¶
要倩新詩寫愁絶笑呵凍硯蘸毫尖¶
　　　題清富堂¶
此堂冠絶湘西勝枯木名多道不窮用谷量雲當衣鉢¶
<pb:KR4d0095_WYG_012-5b>¶
以江盛月展家風買山歸隠真寒乞借竹為軒落笑中¶
綠錦漲連青玉浦剪裁磨琢費詩工¶
　　　湘西暮歸¶
筍輿鼓角背層城湘水涸盡行沙汀嶽麓雪雲獻樓閣¶
橘洲煙雨學丹青此生多艱付跛挈投老餘閑到寂惺¶
蒼鬛萬身門窈窕歸来風葉掃空庭¶
　　　効李白湘中體¶
夕光江揺魚尾紅何處扁舟開晚篷雁字初成春有信¶
<pb:KR4d0095_WYG_012-6a>¶
烟鬟空好雨無蹤荒寒數葦橘洲岸領略半窓湘寺鐘¶
浦口行人已争渡林下歸僧欣一逢¶
　　　次韻王舍人蘭室¶
起爇清香試返魂松花閑泛刷絲紋幽齋事業誰同辦¶
小斛蘭叢手自分家世到今猶玉食交朋强半在青雲¶
笑談麈尾延僧宿要聽清言洗俗氛¶
　　　次韻熏堂¶
無言桃李已垂隂小雨南風自滿襟佳客偶来持茗盌¶
<pb:KR4d0095_WYG_012-6b>¶
寳書看罷整瑤琴未容絲竹陶閑適盡把雲山付醉吟¶
圗畫麒麟他日事不將行樂負初心¶
　　　次韻寄傲軒¶
道夫飛鳥倦知還一鉢安巢又故山無累自然増逸興¶
有名終恐廢長閑背時生計風煙上随意園林指顧間¶
應笑市朝争奪者暗驚清鏡失朱顔¶
　　　次韻吏隠堂二首¶
拄笏西山爽氣新萬人如海一閑身堂中自蠟登山屐¶
<pb:KR4d0095_WYG_012-7a>¶
門外従増沒馬塵美祿方辭緣肆志華軒偶羡見清真¶
遺編半掩思標致未必今人愧古人¶
此堂華構面層城意趣追囬萬古情落㡌被嘲真有道¶
買金償謗亦求名黄庭巻掩凝香縷畫㦸門深列衛兵¶
安用山林笑朝市戲將軒冕寄餘生¶
　　　次韻集虚堂¶
從来鮑靚有仙風腦滿方知氣自冲萬事收藏㣲笑裏¶
十虚俱集一塵中乾城不礙丹青色天女何殊大小空¶
<pb:KR4d0095_WYG_012-7b>¶
滿地落花春寂寂岸巾時倚曲欄東¶
　　　次韻宿東安¶
淡雲缺月兩㣲茫獨酌沽来竹葉香已把功名比雞肋¶
更驚世路似羊腸心情老去俱消盡詩律年来覺倍强¶
觧誦東坡北歸曲此身安處是吾鄉¶
　　　次韻宿黄沙¶
無計遮攔嵗月飛嵗除江寺老垂垂自圍紅火堆危坐¶
熟讀黄沙感歎詩已笑因山論肥瘠更驚逢水説分離¶
<pb:KR4d0095_WYG_012-8a>¶
重湖去國三千里想見殘缸夢斷時¶
　　　次韻雙秀堂¶
窓戸青紅花木繁午隂脩徑接深關人如巢許逃名迹¶
山學娥英露髻鬟採菊悠然常獨見望雲時復對僧閑¶
夜聞松雨驚飛瀑疑宿匡廬黄石間¶
　　　次韻垂金館¶
風簷負日背胡牀千顆初驚昨夜霜噀霧香争和露擘¶
過墻枝作照林光佳名曽用題書尾小字仍呼背藥囊¶
<pb:KR4d0095_WYG_012-8b>¶
先與兒曺為美兆讀書窓映笏頭黄¶
　　　次韻贈慶代禪師¶
蓮峯千葉吐晴烟玉頬遥知一粲然梅塢雪消香錯莫¶
菴僧老盡氣完全暗驚夢蝶人間世囬看醯雞甕裏天¶
誰見清言横麈尾滿庭風露竹娟娟¶
　　　次韻宿清修寺¶
湘山也學廬山好落瀑聲飛繡谷風正欲來歸向兒説¶
戲將収拾入詩中浪驚醉枕寒松響春滿茶鐺活火紅¶
<pb:KR4d0095_WYG_012-9a>¶
清景骨飛嗟未到故應唯許夢䰟通¶
　　　次韻自清修過大溈亂山間作¶
行盡湘南盡處山愛公髙韻不容攀㑹當拭目瞻雙闕¶
應笑尋幽到百蠻甚欲觧鞍休犖确更能揎手弄潺顔¶
定知醉看千嵓曉大字題名石壁間¶
　　　次韻郴江有作¶
持節南来喜欲狂弄舟時得棹清湘然膏獨宿牽牛洞¶
枕玉曽眠錦瑟傍未可便尋閑作伴不須先以醉為鄉¶
<pb:KR4d0095_WYG_012-9b>¶
金城馳至陳方略要指先鋒一破𦍑¶
　　　次韻題罷徭亭¶
聞君新構罷徭亭邂逅河源又報清郡郭不輸天子賦¶
谿山偏協野人情唐虞暇日饒耕鑿秦漢當年浪戰争¶
風月倚欄如可借待擕斗酒話昇平¶
　　　次韻題西林廓然亭¶
堂堂葉脱露遥天自炷臨軒一穂煙貴客獨逰聊爾耳¶
道人相見亦欣然是身已悟浮漚久萬象中觀寳鏡圓¶
<pb:KR4d0095_WYG_012-10a>¶
寄語横機莫相試刻舟甘作小乗禪¶
　　　次韻題方廣靈源洞¶
萬峯剔卓起孤峯慚愧靈源與世通花異空懐上林苑¶
夢清疑宿廣寒宫泄雲吐雨遮金地濺雪跳珠落石(闕/)¶
忙裏為君成妙語豐碑正欲就崖礱¶
　　　次韻題髙臺¶
午梵知藏釋梵宫危臺遥喜石橋通下無俗駕攀緣至¶
中有髙人笑語同觧執易為摩詰語經行難續徳雲風¶
<pb:KR4d0095_WYG_012-10b>¶
千嵓萬壑吹松雨替説儂家勝義空¶
　　　次韻題上封¶
天柱唯連紫盖峯路危不與衆峯通瓢沽狭徑疑相值¶
芋火何人想此風借榻醉魂窺凍螘凭欄詩眼送飛鴻¶
空嗟千偈出山去半摺遺編看未終¶
　　　次韻邵陵道中書懐¶
邵陵山水麗風光㳺徧歸来夜話長秋翆等閑開雉堞¶
驚湍哀怨韻笙簧随鞍此景慿詩寫他日塵紛一笑㤀¶
<pb:KR4d0095_WYG_012-11a>¶
上閣與誰同小立墜金拄笏説三湘¶
　　　次韻雨中書懐¶
剰雨殘晴暴所長客窓花氣噀餘香每懐追逐雲泉慣¶
無計遮攔嵗月忙誰謂伐氷連戚里年来盡室泛沅湘¶
詔書行看椎門至已覺眉間一㸃黄¶
　　　次韻題化鶴軒¶
當年舉網得雙舄想見胎仙風度幽朱頂顧吾今未識¶
長身意子是其流山家趣味無人共王事經過作意㳺¶
<pb:KR4d0095_WYG_012-11b>¶
千里帝城何日去不妨佳處且遲留¶
　　　次韻題澹山嵓¶
華屋張燈展畫屏當年纎手指嵓扄宦㳺那料重湖隔¶
醉裏空驚疊嶂青繡口詞章人復見筆華聲價夢通靈¶
詩成獨立西風晚滿眼歸心挿羽翎¶
　　　次韻逰浯溪¶
浯谿山水今無恙浪士曽為爛熳㳺大字中興餘斷碣¶
小舟空此醉垂鈎詞源不減無雙譽人品當時第一流¶
<pb:KR4d0095_WYG_012-12a>¶
地坐摩挲増歎息髙標想見尚横秋¶
　　　次韻題南明山凌雲閣¶
獨上凌雲百尺樓欄干一曲一遲留丁丁樵斧空山裏¶
泛泛漁舟古渡頭蔽日綠隂鳴好鳥際天芳草牧青牛¶
囬頭城市分塵土堪笑王孫取次㳺¶
　　　次韻言懐¶
此身已覺此生浮去作雲山老比丘古寺閑門人莫問¶
寒綃䝉首涕慵収道林風月心能了子美工夫志未酬¶
<pb:KR4d0095_WYG_012-12b>¶
為問太原王處士一甌春露可同不¶
　　　次韻宿聖谿莊¶
家聲十輩擁朱輪更畜青牛觧鬭犇應念髙樓閑舞袖¶
故慿山月洗吟魂助舂泉落量雲谷輸税人歸吠甑村¶
被冷夜晴成好夢馬随香霧入修門¶
　　　次韻拉空印㳺芙蓉¶
翰墨平生氣吐霓詩成先喜示筠谿山中見客應偏好¶
筆力知公不肯低夜寂據梧飢䑕出嵓空同聽怪禽啼¶
<pb:KR4d0095_WYG_012-13a>¶
上方聞説非人世更陟緣雲第㡬梯¶
　　　次韻縱目亭¶
髙情與客凭欄處便覺身藏語笑中已許此生當樂死¶
不辭老去坐詩窮遙知兵衛戎衣盛只欠花輪小袖紅¶
絶境天藏今日獻千峰登睫豈人工¶
　　　次韻㳺鹿頭山¶
吐詞秀似出盆絲好古幽情八詠思論字来尋魯公碣¶
因詩曽訪少陵祠留題楚俗争傳去懶賦山靈必有詞¶
<pb:KR4d0095_WYG_012-13b>¶
定價文章比珠玉此篇不獨慰吾私¶
　　　次韻題清風亭¶
特築飛臺丈室傍便驚形勝發天藏登臨時作一聲嘯¶
已覺翛然兩袖凉待月拭除昏霧色看雲入得野花香¶
君看抖擻鈴幡意欲替禪翁為舉揚¶
　　　次韻法林禪寺¶
聞道髙人願力深幽居端與法為林風泉松雨随宜説¶
宻室晴軒共一音意妙故應人不薦地偏還喜我相尋¶
<pb:KR4d0095_WYG_012-14a>¶
夜闌更入詩三昧消盡平生未死心¶
　　　次韻凭欄有作¶
金殿誰焚南海香靄然芬馥撲囬廊數枝銀燭髙低照¶
兩箇清螢上下光風度素秋驚宿鳥水舂碧澗濯㳺舫¶
欄干獨倚無人問細細孤吟月滿堂¶
　　　次韻渡江有作¶
棄舟植杖首重囬隔岸遥聞津鼓催淮上梅傳春信至¶
江南山逐笑聲来行瞻瑞霧籠雙闕更看神光發五臺¶
<pb:KR4d0095_WYG_012-14b>¶
王事幸陪方外樂為君㸃筆走風雷¶
　　　題善化陳令蘭室¶
種性難教草掩藏蒼然小室為誰芳槲培几案軒窓碧¶
坐欵賔朋笑語香糝地露英猶潔白快人風度更纎長¶
議郎嗜好清無滓獨有幽蘭可比芳¶
　　　快亭¶
太丘作邑付絃歌剰得清閑可奈何滿地棠隂驚晝永¶
小亭詩眼覺天多佳眠夏簟便光滑醉耳松風喜再過¶
<pb:KR4d0095_WYG_012-15a>¶
想見句成書棐几侍兒濃笑出㣲渦¶
　　　次韻郤子中學句㳺嶽山擕怪石歸¶
衡嶽乗春著意㳺詩詞不獨錦囊收又擕峯頂雲房石¶
歸致幽齋夏簟秋塵下笑談且同夢胸中涇渭自分流¶
忽驚几案寒層出卧看令人憶故邱¶
　　　和周達道運句題怪石韻¶
愛山心志如君少王事何妨陟翆㣲怪石方欣典刑在¶
新詩仍寫畫圗歸客来一室煙光滿掌上千嵓眼力稀¶
<pb:KR4d0095_WYG_012-15b>¶
頗怪周郎賞音者獨扵此境尚彈機¶
　　　次韻見寄喜雨¶
議郎詩膽久崔嵬敏句無煩急雨催玉局波瀾嗟已絶¶
少陵風力頼追囬蕩晴香霧吹紅藕逈地花茵疊紫苔¶
静極凉生聞剝啄渡湘知有道人来¶
　　　次韻題方圎菴¶
比物曽聞知姓名樹間斛懸林百升此菴外圓似盂覆¶
其地中方如鏡平善不近名真有道髙非絶俗更幽情¶
<pb:KR4d0095_WYG_012-16a>¶
㑹當目擊維摩老端作毗耶問法行¶
　　　贈許彦周宣教㳺嶽彦周參機道者¶
一幅紗巾九節笻翛然生計似龎公孤雲野鶴登空去¶
萬壑千嵓墮笑中岣嶁晴披應獨往懶瓉醉卧與誰同¶
遙知勘破癡禪老想見臨機面發紅¶
　　　次韻㳺南嶽¶
天逈㳺絲百尺輕水寒時覺縠紋生琢磨佳句輸吾弟¶
文㸃春眠付老兄山寺獨来無一事竹軒相對有餘清¶
<pb:KR4d0095_WYG_012-16b>¶
永懐東院成千古寂子難忘叔姪情¶
　　　次韻彦周見寄二首¶
詩先春色附湘船来與幽人結浄緣句好空驚碧雲合¶
韻髙疑在白鷗前君應歸誦陶彭澤我亦南尋率子㢘¶
想見江頭同握手採茶時節雨餘天¶
歸思啼禽日夜催寳書臨罷意徘徊榆錢滿地買春去¶
嶽色渡江排闥来行樂風光清夢曉卧披煙雨曲屛開¶
興来敏速詩千首落筆人驚挟怒雷¶
<pb:KR4d0095_WYG_012-17a>¶
　　　彦周借書¶
湘上清山爽氣浮開軒相對亦風流但工酣寢成疎懶¶
甚拙謀生太謬悠數筆江村供晚望一蓑煙雨助詩愁¶
借書知子能醫國有志常先天下憂¶
　　　彦周法地弟作出家菴又自為銘作此寄之¶
迂濶菴成又自誇要令妙語發天葩未容臨濟終仆地¶
正頼雲門已出家少日浪曽參泐水暮年端合在丹霞¶
贈君革屣㳺山去勘破諸方一笑譁¶
<pb:KR4d0095_WYG_012-17b>¶
　　　二月大雨江漲晚晴作三首¶
春寒作意攪吟魂欲出雲濤已濺門入畫瀟湘連雉堞¶
落梅煙雨暗江村依蒲覔句壯心在附火抄書老眼昏¶
一掬幽懐收拾得謾題窓紙與誰論¶
我在湘西畫牒中時髙時作送飛鴻事治山翆經旬雨¶
印可春晴盡日風引歩幽探聊自適滿懐疎快與誰同¶
東君傾寫無餘藴都放山茶稱意紅¶
投老歸来椘水濵水清聊可濯衣塵拚心樂事都還汝¶
<pb:KR4d0095_WYG_012-18a>¶
入手清閑不與人尚有笑談消白晝更無情緒管青春¶
暗驚少日王城外走馬争先看寳津¶
　　　陳大夫見和春日三首用韻酬之¶
詠君好句欲消魂想見朱轓畫㦸門觧組正當强健日¶
載書歸老水雲村虚堂風撼牙籖響宻室嵐蒸畫牒昏¶
偶在湘山&KR0415;佳處舊逰閑與野僧論¶
無復捜詩慘淡中便能落筆敏驚鴻髙情不在兩疏後¶
句法追囬二謝風傾葢未論桑梓舊忘年先喜唱酬同¶
<pb:KR4d0095_WYG_012-18b>¶
朱顔長覺清光溢不學東坡是醉紅¶
詩軸来尋寂寞濵把看字字蜕埃塵江南家世休相問¶
陳氏文章不乏人嶽色渡江長自好桃花滿縣不勝春¶
克家有子如麟鳳骨相吾驚是要津¶
　　　過溈山陪空印禪師夜話¶
濃翆濕衣三十里渡谿知背㡬重雲忽驚寳構従空墮¶
便覺風光與世分夜久天香凝錯莫庭閑花雨自繽紛¶
他生曽伴安禪地此夕樓鐘復共聞¶
<pb:KR4d0095_WYG_012-19a>¶
　　　空印以新茶見餉¶
喊山鹿蓛社前摘出焙新香麥粒光撼樹師應懐大仰¶
傳甌我欲學南陽要看雪乳急停筅旋碾玉塵深住湯¶
今日城中雖獨試明年林下定分嘗¶
　　　空印見招住菴時未能往作此寄之¶
獨立天衣四世孫作家手叚典刑存大溈路峻諸方讓¶
空印風髙四海聞有願欲依龍象衆無求羞逐鶩雞群¶
此生一聚灰中骨終葬千峯頂上雲¶
<pb:KR4d0095_WYG_012-19b>¶
　　　空印見和用韻荅之¶
棊布諸方盡子孫道緣渾似雪峯存全提葢色騎聲句¶
直要臨機以眼聞圍繞千僧名冠世指揮萬象語驚群¶
獨能收此無家客分占溈源一塢雲¶
　　　龍興禪師大陽的孫居枯木堂新植楚竹余愛¶
　　　　其家風為賦之¶
門外追犇沒馬塵堂中安頓自由身脩筠有淚知誰恨¶
枯木開花為我春隔岸雲山猶可借滿懐風月未全貧¶
<pb:KR4d0095_WYG_012-20a>¶
小詩勿笑清如畫聊為髙人戲寫真¶
　　　題徳明都䕶熏堂¶
占叢濃碧繞虚堂堂上仙郎戲比芳香並蕙蘭終漏泄¶
色同草木浪遮藏過墻山潑軒窓翠吹鬂風生燕寢凉¶
敏豆才髙家法在要看落筆擁紅粧¶
　　　題季長氷壺軒¶
閑軒清似氷壺水軒上人如元紫芝坐覺秋光潄毛髪¶
客来春色滿談詞寳書讀罷依蒲久玉麈經行曵履遲¶
<pb:KR4d0095_WYG_012-20b>¶
巻挂一聲林葉動黄昏月出雪消時¶
　　　明應仲出季長近詩二首次韻寄之¶
露葉朝陽沃棗桑暑風吹鬢蕩蓮香已欣㸃水蜻蜓欵¶
更覺營巢燕子忙翆浪舞翻争漲壟黄雲割盡想登場¶
小樓楯瓦誰庭院弱栁多情故掩藏¶
偶尋隣叟問桑麻踏盡山礬糝徑花傳得新辭春爛熳¶
更驚行草醉欹斜遙知小縣少公事想見髙情照物華¶
尚念無家甘露滅一蓑煙雨似𤣥沙¶
<pb:KR4d0095_WYG_012-21a>¶
　　　和傅彦濟知縣¶
句法疑君每太髙湘南山水助揮毫暫臨小邑聊觀政¶
未見全牛可受刀珠玉光難藏瓦礫芝蘭香豈掩蓬蒿¶
坐令百里清如鏡吏猾民姦豈易逃¶
　　　寄題劉居士環翆菴¶
平生不識劉居士想見茅菴枯瘁姿百八珠輪紅瑪瑙¶
萬千峯遶碧瑠璃笑人經巻鑚故紙彼世金珠似笊籬¶
折脚鐺中誰共過小龎真是出家兒¶
<pb:KR4d0095_WYG_012-21b>¶
　　　次韻思禹兄見懐¶
刺桐花映野薔薇湘水侵門過客稀此日音書經嵗隔¶
何時麈尾對君揮樓髙三楚天空濶夜乆千嵓月正暉¶
我託叢林如越鳥南枝雖穏亦思歸¶
　　　次韻思禹題方竹¶
不改平生嵗寒操近来随世觧方圎知君出異驚群聽¶
顯我尋常是一偏但見蒼官遭寵錫&KR0218;知青士亦超遷¶
水花院落春風晚庭種連蕉怪石前¶
<pb:KR4d0095_WYG_012-22a>¶
　　　蜀道人明禪過余甚勤久而出東山髙弟兩勤¶
　　　　送行語句戲作此塞其見即之意¶
衆中聞語識巴音京洛沅湘久訪尋張口茹拳君聚落¶
垂膺拭涕我山林碧嵓花墮鳥飛去蒲坐葉飄針正紝¶
袖裡兩勤太饒舌丈夫聲價老婆心¶
　　　送珠上人重修五宗語要¶
五宗抄語挟風雷佛日將傾頼取囬薝蔔花香已零落¶
旃檀塔坐更塵埃鈍根厭看摩挲去妙手端能拂拭開¶
<pb:KR4d0095_WYG_012-22b>¶
當有異人来荷法叢林因子見竒瑰¶
　　　光上人送墨梅来求詩還鄉¶
南嶽有雲留不住東歸結伴過湘湄觧將疎影横斜句¶
不換垂珠的皪詩癯甚鳶肩寒入畫清哉鶴骨老難醫¶
定知入嶺風煙暮正及追胥餽嵗時¶
　　　送瓊大師歸禪寂¶
近聞禪寂似叢林縂衆能為世所欽百巧難磨真實行¶
兩塗不改嵗寒心衣今椹色如栗色語未吴音變楚音¶
<pb:KR4d0095_WYG_012-23a>¶
盛夏入城緣厎事扁舟湘水獨相尋¶
　　　贈道法師¶
道公膽大過身軀敢逆龍鱗上諫書獨欲袒肩擔佛法¶
故甘引頸受誅鉏三年竄逐心無愧萬里歸来貌不枯¶
他日教門綱紀者近聞靴笏趂朝趨¶
　　　谷山沙彌求詩¶
十里松風長不老一庭秋色為誰閑偶逢此日休新夏¶
偏見耆年憶故山貧裏有秋同舉箸法中添口共開顔¶
<pb:KR4d0095_WYG_012-23b>¶
偶然弄筆成詩句乗興留題屋壁間¶
　　　贈羅道人¶
蜕塵標韻矯翔鸞鬢髪樓颼風露寒脱舄骨飛何日見¶
觧衣沐浴萬人看肯来從我翛然住皆説他人屈致難¶
戲作猫聲行聚落自㤀身是晉郎官¶
　　　次韻張司錄見寄¶
不曽識面已傾倒便覺胸中涇渭分句精不減李長吉¶
才髙大類沈休文看山詩眼湛如水拄笏爽氣髙摩雲¶
<pb:KR4d0095_WYG_012-24a>¶
他年竹屋夜連榻妙句懸知過所聞¶
　　　郭伯成榮登¶
快馬東風走帝京歸来門巷綠隂成頃知一第文章貴¶
能致三公衮冕榮子渉風波方箠探我閑几硯覺塵生¶
贈詩誰似王摩詰翰墨場中獨策名¶
　　　題天王圎證大師房壁¶
閉戸不妨依聚落開軒随分有山林殘經半掩世情斷¶
好鳥一聲村意深籬外霜筠森束玉屋頭露橘欲垂金¶
<pb:KR4d0095_WYG_012-24b>¶
能營野飯羮紅醬渡水何辭數訪尋¶
　　　寄題達軒¶
羊腸世路替人愁袖手歸来事事休只有信緣唯得計¶
不過随分復何求數聲屬玉滄浪晚一塢黄雲&KR1737;稏秋¶
寄語封侯塞垣外何如髙卧小軒幽¶
　　　題雲嵓筠軒¶
雨葉風枝小徑通拂砧清坐有誰同粉衣香滑秋叢痩¶
泉珮丁東夜壑空半世已歸彈指内前途都付枕肱中¶
<pb:KR4d0095_WYG_012-25a>¶
隄防老境猶多事折脚鐺炊腐顆紅¶
　　　逍遥逰山歸見示唱和詩軸口占和之¶
㳺遍名山過水西夜談竒語盡横機君如檻鹿猶思奮¶
我似棲禽已倦飛聞道老禪能眷舊更煩諸衲借餘輝¶
欲知勝踐多佳思懐得新詩滿袖歸¶
　　　送誼叟歸北山¶
南臺山淺北山深深處開軒更茂林作夏懸知成契闊¶
扁舟乗興一相尋燈青竹屋風雨夕谿遶石門鄉井心¶
<pb:KR4d0095_WYG_012-25b>¶
投老都忘身是客坐中談笑盡吴音¶
　　　偶書寂音堂壁三首¶
巾瓶挂壁亦翛然無所營為地自偏句法不能醫老病¶
夢㳺時觧到林泉扶持痩玉筇随歩堆疊荒雲衲半肩¶
小住閒庭數歸鳥從教人作畫圗傳¶
寂音閒殺益風流寒涕垂膺懶更收得失是非都放却¶
死生窮達信緣休湘中戲劇三千首海上歸来十二秋¶
齋罷展單吾自課暮年眠食更何求¶
<pb:KR4d0095_WYG_012-26a>¶
霜須瘴面老垂垂痩搭詩肩古佛依滅跡尚嫌身是累¶
此生永與世相違殘經倦讀閑凭几幽鳥獨聞常掩扉¶
寢處法華安樂行蕩除五十二年非¶
　¶
　¶
　¶
　¶
　¶
<pb:KR4d0095_WYG_012-26b>¶
　¶
　¶
　¶
　¶
　¶
　¶
　¶
　石門文字禪巻十二¶
